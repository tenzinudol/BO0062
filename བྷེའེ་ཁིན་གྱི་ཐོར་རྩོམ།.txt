།།བྷེའེ་ཁིན་
[དབྱིན་ཇི།]

།བྷེའེ་ཁིན་གྱི

图书在版编目 (CIP) 数据
培根随笔 : 藏文 / (英) 培根著 ; 才旦译.
州 : 甘肃民族出版社, 2020.10
ISBN 978-7-5421-4892-6
I. ①培… II. ①培… ②才… III. ①随笔-作品集
-英国-中世纪-藏语 IV. ①1561.63
中国版本图书馆CIP数据核字(2020)第213552号
书 名: 培根随笔
作 者: 培根著 才旦译
责任编辑: 周甲克 扬忠仁青
封面设计: 吉罗藏译文化
出 版: 甘肃民族出版社(730030兰州市城关区读者大道568号)
发 行: 甘肃民族出版社发行部(730030兰州市城关区读者大道568号)
印 刷: 成都时时印务有限责任公司
开 本: 880毫米×1230毫米 1/32 印张: 8.750 插页: 2
字 数: 140千
版 次: 2020年12月第1版 2020年12月第1次印刷
印印数: 1~-1000册
书 号: ISBN978-7-5421-4892-6
定定价: 28.00元(民文)
甘肃民族出版社图书若有破损、 缺页或无文字现象, 可直接与本社联系调换。
邮编:730030 地址:兰州市城关区读者大道568号 网址:http: //www.gansumz.com
投稿邮箱:405935149@qq.com
发行部:王哲棋 联系电话:0931-8152089 E-mail:275052316@qq.com
版权所有 翻印必究

བོད་འགྱུར་རིག་གནས་དཔེ་ཚོགས་རྩོམ་སྒྲིག་ཨུ་ཡོན་ལྷན་ཁང་།
གཙོ་སྒྲིག་པ། དཔོན་ཁོ།
གཙོ་སྒྲིག་གཞོན་པ། ཀྲང་ཡོའུ་ཀྲི།སྒྲོལ་དཀར་སྐྱིད།
ལག་བསྟར་གཙོ་སྒྲིག་པ། པཎ་ཆེན་རྒྱལ།ཨ•གདུགས་དཀར་སྐྱབས།
ཞུ་ཆེན། བཀྲ་ཤིས་ནོར་བུ།
ཁོངས་མི། ཏོའུ་ཡོན་ལེན། —བཀྲ་ཤིས་ཚེ་རིང་། ཀུན་བཟང་སྐྱིད། ཀླུ་སྨན།
གཡང་མོ་མཚོ། བྱང་ཆུབ་རྡོ་རྗེ། སངས་རྒྱས་འཚོ། ལྷ་སྒྲོལ།
ཧོང་ཆའང་།ཕུན་ཚོཊ་རིང་།དཀོན་མཆོག་བཀྲ་ཤིས།སྒྱིས་ཚང་སྨོན་ལམ།
འབྲུག་མོ་སྐྱིད། ཚེ་གཟུངས་སྐྱིད། ལས་རབ་རྡོ་རྗེ། ཚེ་དབང་ནོར་བུ།
རང་རྒྱལ། རྨེའུ་བཟོད་པ། དབྱངས་ཅན་སྒྲོལ་མ། དབྱངས་ཅན་ལྷ་མོ།
世界名著藏译文化丛书编委会
主 编:#g科
副 主编: 张玉芝 阿根
T##: 7*# •9 ༈
同 稿: 扎西罗吾
4
ER 员:窦远林 扎西泽仁 庚让吉 罗 妹སླ
羊毛措 祥秋多吉 罗晓英 杨志凤
黄 强 彭措 让 周毛吉贡秋扎西
木兰 列绕多吉拉措加泽郎罗日
让布甲 泽华 甲 央青卓玛 样金拉姆

གཏམ་ཕུད།
བོད་འགྱུར་རིག་གནས་ཞེས་པའི་དཔེ་ཚོགས་འདི་ནི་བོད་ཀྱི་སྒྲ་སྒྱུར་སྨྲ་བ་ལྔ་བཅུར་
ཉེ་བ་ཞིག་ལ་གན་རྒྱ་དང་གྲོས་ཆོད་བཞག་ནས། འཛམ་གླིང་གི་བསྟན་བཅོས་མིང་དུ་
གྲགས་པ་རྣམས་དཔེ་ཚོགས་ཀྱི་རྣམ་པའི་སྒོ་ནས་ལོ་རེ་རེར་རིམ་བཞིན་བསྒྱུར་ནས་པར་
སྐྲུན་འགྲེམ་སྤེལ་བྱེད་བཞིན་ཡོད་པའི་དཔེ་ཚོགས་ཤིག་ཡིན་ལ་དེ་ལ་༼བོད་འགྱུར་རིག་
གནས་དཔེ་ཚོགས།༽ ཞེས་བཏགས་ཡོད། ད་དུང་གཞན་གྱི་ཡིག་རིགས་ཐོག་གི་རིག་གནས་
ཀྱི་ཁྱབ་ཁོངས་མི་འདྲ་བ་སོ་སོ་ནས་དཔྱད་པ་དང་བསྡུར་བ། བརྩམས་པ་དང་བསྡུས་པ།
ཕབས་པ་དང་གསུངས་པ་ལ་སོགས་པའི་སིལ་རྩོམ་ཚང་མ་ཕྱོགས་བསྒྲིགས་བྱས་ཏེ་༼བོད་
འགྱུར་རིག་གནས་ཆེད་སྒྲིག་དཔེ་ཚོགས།༽ ཞེས་པ་དེ་ཡང་དཔེ་ཚོགས་ཀྱི་རྣམ་པའི་སྒོ་ནས་
པར་སྐྲུན་དང་འགྲེམ་སྤེལ་བྱེད་བཞིན་ཡོད། གཞན་དུས་རབས་ཀྱི་ལོངས་སྤྱོད་དང་བསྟུན་
ནས་བོད་འགྱུར་རིག་གནས་འཕྲིན་སྟེགས་ཞེས་པ་ཞིག་ཀྱང་ཆེད་ལས་རང་བཞིན་ཅན་གྱི་
སྒོ་ནས་བོད་ཀྱི་སྒྲ་སྒྱུར་སྨྲ་བ་དང་ཀློག་པ་པོ་ཡོངས་ལ་སྟེགས་བུ་ཞིག་བསྐྲུན་ཏེ་གཉེར་དང་
གཉེར་མུས་ཡིན།
ཐེངས་འདིར་རྔ་བ་ཁུལ་བོད་ཡིག་རྩོམ་སྒྱུར་ཅུས་དང་གཅེས་ལོ་བོད་འགྱུར་རིག་
གནས་དར་སྤེལ་ཚད་ཡོད་སྤྱི་གཉེར་ཁང་གཉིས་ཀྱིས་མཉམ་སྒྲུབ་ཀྱི་སྒོ་ནས་འཛམ་གླིང་
རྩོམ་རིག་བརྩམས་ཆོས་ཀྱི་ཡ་གྱལ་ནས་མིང་དུ་གྲགས་པའི་བརྩམས་ཆོས་བཅུ་ལེགས་
འདེམས་བྱས་ནས་བོད་ཀྱི་ཀློག་པ་པོ་ཡོངས་དང་སྒོས་སུ་སློབ་མ་རྣམས་ལ་དམིགས་ནས་
དཔེ་ཚོགས་འདི་བོད་ཡིག་ཏུ་བསྒྱུར་ནས་དཔེ་སྐྲུན་འགྲེམས་སྤེལ་བགྱིས་པ་ལེགས་ན། འདི་
ལ་ནོར་བ་དང་འཛོལ་བའི་ཆ་ཇི་སྙེད་ཅིག་ཡོད་པ་སྨོས་མེད་ཡིན་པས། རྒྱ་ཆེ་བའི་ཀློག་པ་
1

གཏམ་ཕུད།
པོ་རྣམ་པས་ང་ཚོར་དངོས་ཤུགས་བརྒྱུད་གསུམ་ནས་ལམ་སྟོན་དང་ཡོ་སྲིང་མི་དམན་པ་
ཡོད་པར་མཁྱེན་མཁྱེན་ཞུ།
སྤྱི་ལོ༢༠༡༩སྤྱི་ཟླ༦ཚེས༡༨ཉིན་ཕུལ་བ་དགེ་གྱུར་ཅིག།།།

དཀར་ཆག
སྔོན་འགྲོའི་གཏམ།. 1
ལེའུ་དང་བོ།
བདེན་དོན་གླེང་བ། 7
འཆི་བ་གླེང་བ།.......... 14
འཁོན་ལན་གླེང་བ།..... .20
རྐྱེན་ངན་གླེང་བ།........ 24
ཚུལ་འཆོས་ཟོག་རྫུ་གླེང་བ། 28
ཕ་མ་བུ་ཕྲུག་གི་འབྲེལ་བའི་སྐོར་གླེང་བ། ....36
གཉེན་དོན་དང་མི་རྐྱང་གི་སྐོར་གླེང་བ། 41
ཕྲག་དོག་གླེང་བ།. 47
བརྩེ་དུང་གླེང་བ། 60
དབང་གྲགས་གླེང་བ། 65
སྙིང་སྟོབས་གླེང ............... 74
ཆོས་ལུགས་གཅིག་གྱུར་གྱི་སྐོར་གླེང་བ།.. 79

ལེའུ་གཉིས་པ།
སྐུ་དྲག་གླེང་བ། ....93
ལྷ་མེད་སྨྲ་བའི་སྐོར་གླེང་བ། 97
རྨོངས་དད་གླེང............... 105
ཡུལ་སྐོར་གླེང་བ། 110
གསལ་འདེབས་ཀྱི་སྐོར་གླེང་བ།........... 116
གཡོ་སྒྱུ་གླེང་བ། 128
སྒེར་སེམས་གླེང་བ།.. 138
གསར་བཅོས་གླེང་བ། 141
སྐྱེན་ངན་གླེང་བ།. 145
གཡོ་ཇུས་གླེང་བ། 150
མཛའ་བརྩེ་གླེང་བ།།........... 154
ལེའུ་གསུམ་པ།
འཛད་སྤྱོད་གླེང་བ།. 173
སྟོབས་ལྡན་རྒྱལ་ཁབ་སྐྱོང་ཐབས་གླེང་བ། 176...
ལུས་ཟུངས་གསོ་ཐབས་གླེང་བ། 198
དོགས་པ་གླེང་བ། ... 203

གཏམ་སྤྱོད་གླེང་བ། ... 206
རྒྱུ་ནོར་གླེང་བ།. ..........211
ཧམ་སེམས་གླེང་བ......... ....220
མིའི་རང་གཤིས་གླེང་བ། 226
གོམས་གཤིས་དང་སློབ་གསོའི་སྐོར་གླེང་བ། 231
ལེའུ་བཞི་བ།
དགེ་བ་དང་དགེ་གཤིས་གླེང་བ། 239
ཕྱིར་འགྱངས་གླེང་བ། 246
སྟེས་དབང་གླེང་བ།. 249
ན་གཞོན་དང་རྒན་པ་གླེང་བ། 254
མཛེས་པ་གླེང་བ།...... 260
སློབ་གཉེར་གླེང་བ། 264

སྔོན་འགྲོའི་གཏམ།
བྷེའེ་ཁིན་ནི་དུས་རབས་བཅུ་དྲུག་པའི་དབྱིན་ཇིའི་རིག་རྩལ་
བསྐྱར་དར་སྐབས་ཀྱི་ཆེས་ཕུལ་དུ་བྱུང་བའི་མཚན་ཉིད་རིག་པ་བ།
རྩོམ་རིག་པ། བསམ་བློ་བ་བཅས་ཡིན། དབྱིན་ཡིག་ཐོལ་བྱུང་རྩོམ་
འབྲི་མཁན་ཐོག་མའང་ཡིན། “དབྱིན་ཇིའི་དངོས་གཙོ་རིང་ལུགས་
དང་དེང་རབས་དངོས་བཤེར་ཚན་རིག་གི་མེས་པོ་ཡིན" ཁོང་གིས་
རྩོམ་རིག་དང་མཚན་ཉིད་རིག་པའི་ཕྱོགས་ནས་གྲུབ་འབྲས་འོད་སྟོང་
འབར་བ་བླངས་ཡོད་པར་མ་ཟད་ཁྲིམས་ལུགས་དང་རང་བྱུང་ཚན་
རིག་ཁྱབ་ཁོངས་ནས་ཀྱང་གྲུབ་འབྲས་འབུར་དུ་ཐོན་པ་བླངས་ཡོད།
ཁོང་ལ་“ཁྲིམས་ལུགས་ཀྱི་སྨྲ་ལྕེ་“ཚན་རིག་གི་འོད་སྣང”ཞེས་པའི་
མཚན་སྙན་ཐོབ་ཡོད
༡༥༦༡ལོར། ཁོང་ཉིད་དབྱིན་ཇིའི་ལན་བྷིན་གྱི་སྐུ་དྲག་ཁྱིམ་ཚང་
ཞིག་ཏུ་སྐྱེས། ཕ་ནི་དབྱིན་ཇིའི་རྒྱལ་མོའི་བློན་ཆེན་ཡིན། མ་ཡང་སྐུ་
དྲག་ཁྱིམ་རྒྱུད་ཀྱི་ཡིན། བྷེའེ་ཁིན་ཆུང་དུས་ནས་ལུས་སྟོབས་ཞན་ཞིང་
ན་རྒྱུ་མང་། ཡིན་ཡང་ཁོ་རང་སློབ་གཉེར་ལ་ཧ་ཅང་དགའ། རང་ཉིད་
1

བོད་འགྱུར་རིག་གནས་དཔེ་ཚོགས།
ཀྱི་ན་ཚོད་ལས་བརྒལ་བའི་དཔེ་དེབ་ནང་དོན་གཏིང་ཟབ་པོ་ཀློག་
རྒྱུར་དགའ། ལོ་ན་བཅུ་གསུམ་ལ་སོན་དུས། དབྱིན་ཇིའི་མིང་དུ་གྲགས
པའི་ཁེའེམ་བྷི་རེ་ལྗི་སློབ་གྲྭ་ཆེན་མོ་ལོ་ངོ་གསུམ་ལ་འགྲིམ། སྐབས་
དེའི་ཁེའེམ་བྷི་རེ་ལྗི་ནི་་ཆོས་གྲྭའི་མཚན་ཉིད་རིག་པ་ཡི་དབང་སྒྱུར་
འོག་ཡོད་པས་ཚན་རིག་ཞིབ་འཇུག་ལ་བརྩི་མཐོང་མི་བྱེད་པར་ལྷ་
ཆོས་རིག་པར་བརྩི་མཐོང་བྱས་ཏེ་བྱེད་ཐབས་སྣ་ཚོགས་བརྒྱུད་ནས་
ཆོས་ལུགས་ཀྱི་ལུང་ཚིག་ཡང་དག་ཡིན་པ་ར་སྤྲོད་བྱེད།བྷེའེ་ཁིན་སྣང་
ཚུལ་དེར་ཞེ་ལོག་ནས་ས་གནས་དེ་དང་ཁ་བྲལ།
༡༦༢༠ལོར། བྷེའེ་ཁིན་གྱིས་ཁོའི་མཚན་ཉིད་རིག་པའི་བསམ་བློ་
ཕྱོགས་བསྡོམས་བྱས་ཏེ《ལག་ཆ་གསར་བ།》 དཔེ་སྐྲུན་གནང་། དེབ་
ནང་དུ་ཁོང་གིས་་ཤེས་ཡོན་ནི་སྟོབས་ཤུགས”ཡིན་པ་དང་རང་བྱུང་
ཁམས་ཆེན་མོར་ཚོད་འཛིན་བྱེད་འདོད་ན་ངེས་པར་དུ་ཚན་རིག་ཤེས་
བྱ་ངེས་དགོས། ཡང་དག་པའི་མཚན་ཉིད་རིག་པ་ནི་རང་བྱུང་ཁམས་
ཆེན་མོ་དང་ཚན་རིག་ལ་ཞིབ་འཇུག་བྱ་རྒྱུ་དེ་ཡིན་པའི་ལྟ་བ་ཐེར་
འདོན་བྱས་ཡོད། ཁོང་གིས་ཚན་རིག་དངོས་བཤེར་ལ་ཧ་ཅང་མཐོང་
ཆེན་བྱེད། དངོས་སུ་ལག་ལེན་ཞིབ་འཇུག་བརྒྱུད་ན་ད་གཟོད་ཤེས་བྱ་
ངོ་མ་ཐོབ་པར་དགོངས།
《ལག་ཆ་གསར་བ།》 ལ་ཡོ་རོབ་གླིང་ཡོངས་ཀྱི་ཤེས་ཡོན་པའི་
ཁས་ལེན་གདེང་འཇོག་ཆེན་པོ་ཐོབ། རྒྱུ་མཚན་དེབ་འདི་ལས་ཆོས་
2

དྷེའེ་ཁིན་གྱི་ཐོར་རྩོམ།
གྲྭའི་མཚན་ཉིད་རིག་པར་དགག་པ་བཏང་སྟེ་མི་རྣམས་ལ་རང་བྱུང་
ཁམས་ཆེན་མོར་འཚོལ་ཞིབ་བྱེད་དགོས་པའི་སྐུལ་ལྕག་བཏང་ཡོད།
བྷེའེ་ཁིན་ནི་མིང་དུ་གྲགས་པའི་མཚན་ཉིད་རིག་པ་བ་ཞིག་ཡིན་
པར་མ་ཟད་ཕུལ་དུ་བྱུང་བའི་ལྷུག་རྩོམ་རྩོམ་པ་པོ་ཞིག་ཡིན། ཁོ་རང་
མི་ཚེ་ནང་བྱུར་ཆག་རྐྱེན་ངན་གང་མང་ལ་འཕྲད་ཡོད་ཀྱང་ཁོང་གིས་
རྩོམ་རིག་བསྐྱུར་མྱོང་མེད། ཁོང་གིས་མི་ཚེ་གང་བོར་གྲགས་ཅན་
བརྩམས་ཆོས་མང་བོ་བརྩམས་མྱོང་། དེ་ལས་ཆེས་སྐད་གྲགས་ཆེ་བ་
ནི་༡༦༢༤ལོར་པར་སྐྲུན་གནང་བའི 《བྷེའེ་ཁིན་གྱི་ཐོར་རྩོམ》 ཡིན།
《བྷེའེ་ཁིན་གྱི་ཐོར་རྩོམ》 ནི་དབྱིན་ཇིའི་ཐོར་རྩོམ་རྩོམ་རིག་
གི་འབྱུང་ཁུངས་ལྟ་བུ་ཡིན། དབྱིན་ཡིག་ལྷུག་རྩོམ་གྱི་ལོ་རྒྱུས་ཁྲོད་
འཕེལ་རྒྱས་ཀྱི་རྡོ་རིང་གལ་ཆེན་ཞིག་ཡིན། ཚིག་ཉུང་དོན་གསལ་
དང་། ཚིག་སྦྱོར་སྙན་ཞིང་འཇེབས་པ། གནས་ལུགས་ཞིབ་གསལ་ཡིན་
པ༑ གདམས་ངག་བསླབ་བྱ་ཡོད་པ། ནང་དོན་ཆབ་སྲིད་དང་དཔལ་
འབྱོར།ཆོས་ལུགས།བརྩེ་དུང་།གཉེན་སྒྲིགམཛའ་བརྩེ་སོགས་ཕྱོགས
མང་བོར་འབྲེལ་ཡོད། འཛམ་གླིང་རྩོམ་རིག་ལོ་རྒྱུས་སྟེང་གོ་གནས་
གལ་ཆེན་བཟུང་ཡོད།
ཤེས་ཡོན་གྱིས་ཕྱུག་པ་དང་འཇིག་རྟེན་གྱི་བླང་དོར་འཇུག་ལྡོག་
ལ་མཁས་པའི་མཚན་ཉིད་རིག་པ་དང་རྩོམ་པ་པོ་ཞིག་ཡིན་པའི་ངོས་
ཐད་ནས། བྷེའེ་ཁིན་ནི་གནད་དོན་ཐག་གཅོད་སྟེང་རང་གི་ཐུན་མིན་
3

བོད་འགྱུར་རིག་གནས་དཔེ་ཚོགས།
ལྟ་ཚུལ་ཡོད་པ་ཞིག་ཡིན། “དེབ་འདི་ཀློག་དུས་དམ་པའི་བསླབ་བྱར་
ཉན་པ་དང་འདྲ་བར་ངེས་ཤེས་ཟབ་མོ་རྙེད་ཐུབ"བྷེའེ་ཁིན་གྱི་བརྩམས་
ཆོས་མང་ཆེ་ཤོས་ནི་ལ་ཋིན་སྐད་ཀྱིས་བྲིས་པ་ཞིག་ཡིན། ཐོར་རྩོམ་ནི་
གནད་བསྡུས་ཀྱི་རྩོམ་ཐུང་ཡིན་པས་དབྱིན་ཡིག་གིས་བྲིས་ཡོད། ཁོས་
ལ་ཋིན་སྐད་ཀྱི་རྗོད་ཐབས་བཀོལ་ནས་དབྱིན་ཡིག་རྩོམ་ཡིག་བྲིས་
ཡོད་དེ། ཚིག་ཉུང་དོན་གསལ། བསྲི་ཚགས་ནན་ཏན། ད་དུང་འོས་
འཚམ་གྱི་དཔེ་བརྗོད་བཀོད་ནས་བརྗོད་འདོད་པའི་བསམ་བློ་མཚོན་
པར་བྱས་ཡོད། འཆར་ཡན་ཕུན་སུམ་ཚོགས་དང་ལྟ་བ་མངོན་གསལ་
ཡིན།
《བྷེའེ་ཁིན་གྱི་ཐོར་རྩོམ》 ནི༡༥༩༧ལོར་ཐོག་མར་པར་སྐྲུན་
བྱས་ཤིང་དེར་རྩོམ་ཡིག་བཅུ་ལྷག་འདུ། ༡༦༡༢ལོར། ཡང་བསྐྱར་པར་
༡༦༢༥ལོར་པར་དུ་འདེབས་དུས་རྩོམ་ཡིག་སུམ་ཅུ་ཁ་སྣོན་བྱུང་།
ཐེངས་གསུམ་པ་འདེབས་དུས། རྩོམ་ཡིག་༥༨ ཁ་སྣོན་བྱུང་། མིག་སྔར་
གྲགས་རྩོམ་འདི་སྐད་རིགས་དུ་མར་བསྒྱུར་ནས་འཛམ་གླིང་གི་ཡུལ་
གྲུ་སོ་སོར་འགྲེམ་ཚོང་བྱེད་བཞིན་ཡོད། ཨ་རིའི《འཚོ་བ》 དུས་
དེབ་ཀྱིས“མིའི་རིགས་ཀྱི་ལོ་རྒྱུས་སྟེང་ཆེས་ཕུལ་དུ་བྱུང་བའི་དཔེ་དེབ་
ཉི་ཤུའི་་གྲས་སུ་བདམས། དེ་ལས་ཐ་སྙད་གསར་བ་ཁ་ཤས་དབྱིན་ཇིའི་
སྲོལ་རྒྱུན་རྩོམ་རིག་ནང་བཀོལ་གྱི་ཡོད།
4

ལེའུ་དང་བོ།
འགྲོ་བ་མིའི་རིགས་ཀྱི་ངོས་ནས་བཤད་ན་བདེན་དོན་ནི་མུ་ཏིག་
གི་དོག་པ་དང་འདྲ་བར་ཉི་འོད་ལམ་ལམ་གྱི་ཁྲོད་ནས་གཟི་འོད་ལྷམ
མེར་སྤྲོ་ངེས་ཏེ། ཏག་ཏག་ལྷམ་ལྷམ་དུ་མཆེད་པའི་སྒྲོན་མེའི་འོད་
སྣང་ལ་བརྟེན་ནས་བཀྲག་མདངས་མངོན་ཐུབ་པའི་གཡང་ཊི་དམར་
པོའམ་རྡོ་རྗེ་ཕ་ལམ་དང་གཏན་ནས་མི་འདྲ།

བདེན་དོན་གླེང་བ།
རྩེད་མཚར་ལ་མཁས་པའི་ཕཱའེ་ལི་ཁི་ཡིས་ཀུ་རེའི་ངག་གིས་བདེན་
དོན་ནི་ཅི་ཞིག་ཡིན”ཞེས་པའི་དྲི་བ་ཞིག་བཏོན་མྱོང་ལ། ཁོང་གིས་
དྲི་བ་འདོན་པའི་དུས་ན་ལན་ཡང་དག་ཅིག་ཐོན་པའི་རེ་བ་བཅངས་
ཡོད་ཚོད་མི་འདུག འཇིག་རྟེན་དུ་དངོས་གནས་ཨ་གསར་ཚ་བོའི་སྐྱེ་
བོ་ཡོད་པར་མ་ཟད། ཁོ་ཚོས་རང་ལྟ་མཁྲེགས་འཛིན་བྱེད་པ་ནི་རང་
སེམས་འཆིང་ཐག་གིས་བཅིངས་པ་དང་མཚུངས་པར་ལྟ་བཞིན་ཡོད།
དེའི་རྐྱེན་གྱིས་ཁོ་ཚོས་ནང་སེམས་ཀྱི་འཆར་སྒོ་དང་ལུས་ངག་གི་སྤྱོད་
པ་གང་ཅིའི་ཐད་ནས་རང་དབང་གི་འདུ་ཤེས་འཚོལ་ཞིང་སྙེག་གིན་
ཡོད་པ་རེད། སྤྱིར་གྲུབ་མཐའ་འདི་ལ་གཏོགས་པའི་མཚན་ཉིད་པ་
རྣམས་གཞི་ནས་འདས་ཟིན་ཀྱང་ད་ལྟའི་ཆར་ད་དུང་ཡང་ཤེས་ལྡན་པ་
ཁ་ཤས་ཀྱིས་མཁས་ཉམས་དོད་པོའི་ཁོ་ཚོའི་ལྟ་གྲུབ་རྒྱུད་འཛིན་བྱེད་
ཀྱིན་ཡོད་འདུག དྲང་མོར་བཤད་ན་ཁོ་ཚོ་སྔོན་བྱོན་དམ་པ་དག་གི་ལྟ་
བའི་རྗེས་སུ་འབྲངས་པ་ཙམ་ལས་སྔོན་བྱོན་དམ་པ་དག་གི་རིག་པའི་
དཔའ་གདེང་དེ་འདྲ་གཞར་ཡང་མི་འདུག

བོད་འགྱུར་རིག་གནས་དཔེ་ཚོགས།
མི་རྣམས་རྟོག་བཏགས་ཀྱི་ཆོས་ལ་དགའ་མོས་ཆེ་བ་ནི་བདེན་
དོན་དོན་གཉེར་བྱེད་པར་དཀའ་ཚེགས་ཆེ་བས་མ་ཡིན་ལ། སྣང་ལ་
མ་ངེས་པའི་བདེན་དོན་གྱིས་མིའི་རིགས་ཀྱི་བསམ་གཞིག་ལ་ཤུགས་
རྐྱེན་ཐེབས་པའང་མ་ཡིན་པར། མི་རྣམས་ཀྱི་རྒྱུད་ན་ལྷན་སྐྱེས་སུ་
རྟོག་བཏགས་ཀྱི་ཆོས་ལ་དད་པ་ཆེ་བའི་གོམས་གཤིས་དང་ལོབས་
ཕྱོགས་ཤིག་ལྷུན་གྱིས་གྲུབ་ནས་རུས་རྐང་ལ་ཟུག་ཡོད་པའི་དབང་
གིས་སོ། །གྷི་རཱེ་སིའི་དུས་མཇུག་གི་གྲུབ་མཐའི་མཚན་ཉིད་པ་ཞིག་
གིས་ཚུལ་དེར་ནན་ཏན་གྱིས་ཞིབ་འཇུག་གནང་མྱོང་། ཁོས་བསམ་བློ་
བཞི་གསུམ་བཅུ་གཉིས་བཏང་ཡང་མི་རྣམས་རྟོག་བཏགས་ཀྱི་ཆོས་ལ་
དད་པ་ཆེ་བའི་རྒྱུ་མཚན་ཅི་ཡིན་འདང་མ་ཕོག་སྟེ། དེ་ནི་སྙན་ངག་པ་
སྙན་ངག་ལ་དུང་བ་ནང་བཞིན་ཡིད་ཀྱི་དང་བ་འདྲེན་པར་མི་ནུས་ལ།
ཚོང་བ་ཚོང་ལས་ལ་སྤྲོ་བ་ནང་བཞིན་གྱི་ཁེ་བཟང་ཡང་རག་ཐབས་
མི་འདུག དོན་དུ་མི་རྣམས་རྟོག་བཏགས་ཀྱི་ཆོས་ལ་དད་པ་ཆེ་བའི་
རྒྱུ་རྐྱེན་ནི་རྟོག་བཏགས་ཀྱི་ཆོས་རང་སྟེང་ན་འདུག ངས་ནི་རྨོངས་
ཚོད་ཀྱིས་གང་བྱུང་དུ་སྡོམ་ཚིག་འགོད་མི་ཕོད་དེ། རྒྱུ་མཚན་ནི་གོང་
དུ་སྨྲས་ཟིན་པའི་བདེན་དོན་ནི་སྒྲིབ་པ་བྲལ་བའི་ཉི་མའི་འོད་ཟེར་དང་
གཉིས་སུ་མ་མཆིས། ཡིན་ཡང་འབག་ཞལ་བྲོ་ཚོགས་དང་། ཡ་རབས་
སྤྱོད་མཆོག འཕྲུལ་སྒྱུར་འཁྲབ་སྟོན། རྒྱལ་ཁའི་གསོལ་སྟོན་སོགས་
ཀྱི་མཆོར་ཉམས་དེ་འདོན་པ་ལ་བདེན་དོན་གྱི་ཟེར་མས་གློག་སྒྲོན་གྱི་
8

བྷེའེ་ཁིན་གྱི་ཐོར་རྩོམ།
འོད་སྣང་ལས་ལྷག་པའི་ནུས་པ་ཞིག་འདོན་དཀའ།
འགྲོ་བ་མིའི་རིགས་ཀྱི་ངོས་ནས་བཤད་ན་བདེན་དོན་ནི་མུ་ཏིག་
གི་དོག་པ་དང་འདྲ་བར་ཉི་འོད་ལམ་ལམ་གྱི་ཁྲོད་ནས་གཟི་འོད་ལྷམ་
མེར་སྤྲོ་ངེས་ཏེ། ཏག་ཏག་ལམ་ལམ་དུ་མཆེད་པའི་སྒྲོན་མེའི་འོད་
སྣང་ལ་བརྟེན་ནས་བཀྲག་མདངས་མངོན་ཐུབ་པའི་གཡང་ཊི་དམར་
པོའ མ་རྡོ་རྗེ་ཕ་ལམ་དང་གཏན་ནས་མི་འདྲ།
རྟོག་བཏགས་དང་འཁྲུལ་ཤེས་ཀྱིས་མིའི་སེམས་ལ་སྤྲོ་སྣང་དཔག་
མེད་སྐྱེད་ཐུབ། གལ་སྲིད་འགྲོ་བ་མིའི་རིགས་ཀྱི་རང་རྒྱུད་ལ་ཡོད་པའི་
ལྟར་སྣང་གི་བག་ཆགས་དང་ཚུལ་མིན་གྱི་ཕུགས་འདུན། ཕྱོགས་ལྷུང་
གི་གདེང་འཇོག རང་སྣང་གང་ཤར་གྱི་སྟོང་བསམ་ལ་སོགས་པའི་ཟོལ་
བཅོས་ཀྱི་སེམས་བྱུང་གི་སྒྲིབ་པ་ལས་སངས་ཚེ། གང་ཟག་ཕལ་ཆེ་
བར་སྐྱོ་གདུང་དང་ཡིད་ཆད་ཀྱིས་ཁེངས་ཤིང་དྲན་པ་དང་ཤེས་བཞིན་
གྱིས་ཕོངས་བའི་ཀླད་རུས་གོག་པོ་འདི་ལས་གཞན་ཅི་ཞིག་ལྷག་སྲིད།
ཚོད་དཔག་འདི་ལ་སུ་ཞིག་གིས་དོགས་འདྲི་གནང་སྲིད་དམ།
སྔོན་བྱོན་དམ་པས་སྙན་ངག” ནི "བདུད་ཀྱི་མྱོས་ཆུ"རེད་ཅེས་ཁ་
རྡུང་དྲག་པོ་བཏང་མྱོང་སྟེ། སྙན་ངག་ནི་མ་གཞིར་འཆར་ཡན་ལས་
བྱུང་བར་མ་ཟད། དེའི་ཁྲོད་དུ་རྟོག་བཏགས་ཀྱི་ཆ་ཤས་ཏིལ་ལ་ཏིལ་
མར་གྱི་ཚུལ་དུ་འདྲེས་ཡོད་པས་སོ། །ཡིན་ཡང་དོན་དུ་སྙན་ངག་ལ་
འཆལ་གཏམ་ནང་བཞིན་མི་སེམས་བསླུ་བར་བྱེད་པའི་ནུས་པ་ཞིག

བོད་འགྱུར་རིག་གནས་དཔེ་ཚོགས།
གཞར་ནས་ཡོད་སྲིད་དམ། དེ་ལས་ཀྱང་སྐྱི་གཡའ་བ་ནི་སྐྱེ་བོ་ཐམས་
ཅད་གཡོལ་ཐབས་བྲལ་བའི་མ་རིག་པའི་སྒྲིབ་པ་དེ་མ་ཡིན་པར། མི་
རྣམས་ཀྱི་རྒྱུད་ལ་གོམས་པ་ཆེ་ཞིང་སེམས་ཀྱི་ཟབ་སར་བྲག་ཅ་བཞིན་
འཁོར་བའི་ཉེས་འཛོལ་དང་ཕྱོགས་ཞེན་གྱི་ལྟ་ཚུལ་དེ་རེད།
སྤྱིར་རྟོག་བཏགས་ཀྱི་སེམས་བྱུང་འདི་དག་མིའི་རིགས་ཀྱི་བག་
ལ་ཞ་བའི་འདུ་ཤེས་དང་བརྩེ་བའི་ཁྲོད་ནས་རྩ་བ་ཚུགས་ཏེ་རྩེ་མོ་རྒྱས་
ཡོད་ནའང་རང་སྟོབས་ཀྱིས་བདེན་རྫུན་གྱི་ཤན་འབྱེད་པར་ནུས་པའི་
བདེན་དོན་གྱིས་སྔར་བཞིན་མི་རྣམས་ལ་བདེན་དོན་འཚོལ་ཞིབ་བྱེད་
པ་དང་བདེན་པ་དོན་དུ་གཉེར་བ། བདེན་དོན་བསླུ་མེད་དུ་སྒོམ་དགོས་
པའི་སློབ་སྟོན་གནང་གིན་ཡོད། བདེན་དོན་འཚོལ་ཞིབ་བྱེད་པར་
བདེན་དོན་གྱི་མཛའ་བའི་གྲོགས་དང་ཉེ་བའི་གཉེན་དུ་སྡེབ་དགོས
ཤིང་། བདེན་དོན་དོན་དུ་གཉེར་བར་བདེན་དོན་དང་ངོ་བོ་དབྱེར་མེད་
དུ་འབྲེལ་དགོས། བདེན་དོན་བསླུ་མེད་དུ་སྒོམ་པར་བདེན་དོན་གྱི་སྤྲོ་
སྣང་ཉམས་སུ་མྱོང་བར་བྱ་རྒྱུ་ནི་མིའི་རིགས་ཀྱི་ལྷན་སྐྱེས་ཀྱི་གཤིས་ཀ་
བླ་ན་མེད་པའི་དགེ་བ་དང་མཛེས་པ་དེའོ། །
ལྷའི་དབང་བོས་འཇིག་རྟེན་གསར་སྐྲུན་བྱེད་མགོ་རྩོམ་དུས། ཁོང་
གིས་ཐོག་མར་འོད་སྣང་གསར་སྐྲུན་བྱས་པ་དང་དེའི་རྗེས་སུ་བློ་རིག་
གསར་སྐྲུན་བྱས་ཤིང་། མཇུག་མཐར་མི་རྣམས་ལ་སྐྱེས་ཐོབ་ཀྱི་རིག་
པའི་སྣང་བ་བསྩལ་བ་རེད། ལྷའི་དབང་བོས་རབ་རིབ་ཀྱི་འཇིག་རྟེན་
10

བྷེའེ་ཁིན་གྱི་ཐོར་རྩོམ།
ཁམས་ལ་འོད་ཀྱི་སྣང་བ་སྤྲོས་པ་དང་། ངལ་གསོའི་ཉིན་མོར་འོད་ཀྱི་
སྣང་བས་མིའི་སེམས་ཀྱི་རྨོངས་མུན་བསལ་བར་མ་ཟད། ད་ལྟའི་ཆར་
ཡང་ཁོང་གིས་བདམས་པའི་བླ་ན་མེད་པའི་གཟི་འོད་དེ་བུ་རབས་ཚ་
རྒྱུད་དག་ལ་གནང་ཡོད།
མངོན་སུམ་རིང་ལུགས་ཀྱི་གྲུབ་མཐའི་མཚན་ཉིད་པ་དག་ལ་
གཞིའི་གནས་ལུགས་ཀྱི་ཐད་ནས་གོ་བ་ཟབ་མོ་ཞིག་ཆགས་མི་འདུག
དེའི་ཁྲོད་ཀྱི་སྙན་ངག་པ་ཞིག་བདེན་དོན་ལ་སྨོན་པའི་དབང་གིས་
སྙན་གྲགས་ཀྱི་བ་དན་སྲིད་གསུམ་དུ་ཁྱབ་པ་རེད། ཁོས་མཐོན་པོ་སྒང་
ལ་བུད་ནས་རྒྱ་མཚོའི་ཀློང་ན་ཡམ་ཡོམ་དུ་གཡོ་བའི་གྲུ་གཟིངས་ལ་
རྒྱང་ལྟ་བྱེད་པ་ནི་སྤྲོ་སྣང་ལྡན་པ་ཞིག་རེད། བཙན་རྫོང་གི་རབ་ཁར་
ཀྲོང་ངེར་འགྱིང་ནས་དྲག་འཐབ་བྱེད་པའི་གཡུལ་ས་ལ་རྒྱང་ལྟ་བྱེད་
པ་དེའང་སྤྲོ་སྣང་ལྡན་པ་ཞིག་རེད། ཡིན་ཡང་བདེན་དོན་གྱི་ཡང་རྩེར་
བསྙེགས་ནས་འཇིག་རྟེན་ཁམས་ཀྱི་ཉེས་སྐྱོན་དང་རྨོངས་འཐོམས།
རྐྱེན་ངན་དང་བར་ཆད་རབ་དང་རིམ་པར་ཐུར་དུ་ལྟ་བ་ལས་ལྷག་པའི་
སྤྲོ་སྣང་ཞིག་གཞར་ཡང་མེད་དོ་ཞེས་གསུངས་མྱོང་། རང་ཉིད་ལྟད་
མོ་བ་ཞིག་ཡིན་སྙམ་པའི་རང་རློམ་ཡིན་ཏེ། ཁེངས་དྲེགས་ཀྱི་དབང་
དུ་ཕྱིན་པ་མིན་ཚེ། འདི་ཤིན་ཏུ་མད་པའི་ལེགས་བཤད་ཅིག་ཏུ་བསྙད་
ཆོག གལ་ཏེ་མི་ཞིག་གིས་སྐྱེ་འགྲོ་ཡོངས་ལ་བྱམས་དང་སྙིང་རྗེ་ཆེན་
པོ་བཅངས་ནས་བླ་མེད་ཀྱི་ཀུན་སྤྱོད་བཟང་པོས་རང་རྒྱུད་ལ་ཕྲ་རྒྱན་
11

བོད་འགྱུར་རིག་གནས་དཔེ་ཚོགས།
སྤྲས་ཏེ། བསྐལ་པའི་བར་དུ་བདེན་དོན་སྤྱི་བོའི་གཙུག་ཏུ་བཀུར་ཐུབ་
ཚེ༑ ཁོ་རང་འཇིག་རྟེན་མི་ཡུལ་དུ་གནས་ཡང་དོན་དུ་བདེ་བ་ཅན་གྱི་
ཞིང་དུ་འཕོས་པ་རེད།
གོང་དུ་ང་ཚོས་ལྷའི་རིག་པ་དང་མཚན་ཉིད་རིག་པའི་ངོས་ནས་
བདེན་དོན་གྱི་སྐོར་གླེང་བ་རེད། ད་ནི་ང་ཚོས་དངོས་ཡོད་ལག་ལེན་
ཁྲོད་ཀྱི་བདེན་དོན་འཆད་པར་བྱ་སྟེ། བདེན་དོན་རྩ་བ་ནས་ཁས་མི་
ལེན་པའི་གང་ཟག་སུ་ཞིག་ཡིན་ཡང་ཁ་གསལ་གཞུང་དྲང་ནི་བླ་ན་
མེད་པའི་སྤྱོད་བཟང་ཞིག་ཡིན་པར་ཁས་མི་ལེན་རང་ལེན་དུ་གྱུར་
ཡོད། ཟོལ་བཅོས་ཀྱི་དགེ་རྩ་ནི་དངུལ་ལོར་རྫུན་མ་དང་ཀུན་ནས་འདྲ་
སྟེ༑ དངུལ་ལོར་རྫུན་མར་བརྟེན་ནས་གཡོ་ཐབས་ཀྱིས་དངོས་ཟོག་
འགའ་ཤས་བླུ་ནུས་པར་ངེས་ཀྱང་དེའི་རིན་ཐང་རྣལ་མ་དེ་མངོན
ཐབས་མེད། དེ་བཞིན་དུ་གཡོ་ཁྲམ་གྱི་བྱ་སྤྱོད་ནི་ཏག་ཏག་དུག་སྦྲུལ་
དང་འདྲ་སྟེ། ཡུལ་དུས་གང་དུའང་ལྟོ་བ་ས་ལ་སྦར་ནས་འཕྱེས་ཏེ་འགྲོ་
བ་ལས་སུག་བཞིར་ལང་བའི་སྐབས་ནི་གཞར་ཡང་མ་མཆིས་སོ། །
ནག་ཉེས་ཀུན་ལས་ཆེས་བཟོད་པར་དཀའ་བ་ནི་གཡོ་ཟོལ་དང་
བློ་ལོག་པའི་བྱས་ཉེས་སོ། །མོན་ཁྲེན་ལགས་ཀྱིས་ཁྲམ་པ་ཞེས་པའི་
ཐ་སྙད་འདི་ལ་ཞིབ་འཇུག་བྱེད་དུས་སྡང་སེམས་ཆེན་པོས་སེམས་ཞིབ་
མོས་མནོ་བསམ་རེ་ཐོངས་དང་། རྫུན་གཏམ་བཤད་མཁན་ནི་ཏག་
ཏག་སྨྱོ་ཧམ་ཆེན་པོས་དཀོན་མཆོག་ལ་གདོང་གཏད་ཕོད་ཀྱང་སྤོབས་
12

བྷེའེ་ཁིན་གྱི་ཐོར་རྩོམ།
པ་ཆེན་པོས་མི་རྣམས་ལ་གདོང་གཏོད་མི་ཕོད་པའི་ཐ་ཤལ་གྱི་རིགས་
དེའོ་ཞེས་གནད་ལ་འཁེལ་བའི་གཏམ་སྦྱོར་སྤེལ་མྱོང་།
དངོས་གནས་དེ་འདྲ་རང་རེད། དེ་སྔའི་ལུང་བསྟན་ཞིག་ཏུ་ཡི་ཤུ་
མ་ཤི་ཀ་སླར་འཇིག་རྟེན་མི་ཡུལ་དུ་འབྱོན་པའི་དུས་ནི་ས་ཆེན་པོའི་
སྟེང་དུ་གཞུང་དྲང་ཟོལ་མེད་ཀྱི་སྐྱེ་བོ་ཟད་པའི་དུས་ཡིན། རྫུན་གཏམ་
ནི་ལྷའི་དབང་པོ་འཆི་ཁའི་ཁྲིམས་ཐག་གཅོད་པར་གདན་འདྲེན་ཞུ་
བའི་སྟོངས་བརྡ་རེད་ཅེས་གསུངས་མྱོང་། གཡོ་ཅན་དང་ཁྲམ་པ་ལ་
མཚོན་ནས་བཤད་ན་འདི་ནི་རི་སྤྱང་སྔོན་མོར་ཐོ་ཞིག་བསླངས་ཏེ་
རིག་པའི་བུ་ལ་བརྡ་ཞིག་བཏང་བ་རང་རེད།

འཆི་བ་གླེང་བ།
བསམ་ཤེས་ཅན་གྱི་སྐྱེ་བོ་རྣམས་འཆི་བར་སྐྲག་པ་ནི་བྱིས་པ་
བསམ་མེད་དག་མུན་ནག་ཏུ་འཛུལ་བར་སྐྲག་པ་དང་ཀུན་ནས་
མཚུངས། བྱིས་པ་ཚོའི་རྒྱུད་ཀྱི་མུན་ནག་གི་སྐྲག་སྣང་དེ་ཁུངས་མེད་
ཀྱི་འཆལ་གཏམ་དང་ཟེར་སྒྲོས་ཀྱིས་བསྐྱེད་པ་ཡིན་ལ།སྐྱེ་བོ་རྣམས་ཀྱི་
འཆི་བའི་དངངས་སྐྲག་དེའང་དེ་བཞིན་ནོ། །
སེམས་རྣལ་མོས་བསམ་བློ་བཏང་ནས་བཤད་ན་འཆི་བ་ནི་སྡིག་
པའི་ལས་ཀྱི་རྣམ་སྨིན་འཁོར་བའམ་དགེ་བའི་ལས་ཀྱི་དགེ་རྩ་འཕེལ་
བའི་རྒྱུ་འབྲས་ཀྱི་རྣམ་གཞག་ཅིག་སྟེ། དོན་དུ་མི་ཕྱེད་པའི་དད་པ་རྣམ་
དག་གི་མངོན་ཚུལ་ཞིག་གོ །སེམས་གཏིང་ནས་འཆི་བར་སྐྲག་སྟེ་དེ་
ནི་རང་བྱུང་ཁམས་ལ་མཆོད་འབུལ་བྱེད་པའི་ཆོ་ག་ཞིག་ཏུ་བསམ་པ་
ནི་བླུན་རྨོངས་ཤེས་མེད་ཀྱི་རྟགས་སུ་འཁུམས།
གལ་སྲིད་འཆི་བ་ནི་རང་བྱུང་ཁམས་ལ་མཆོད་འབུལ་བྱེད་པའི་
ཆོ་ག་ཞིག་ཏུ་བསམ་ཚེ་ང་ཚོ་སྙིང་ནས་འཆི་བར་སྐྲག་སྣང་སྐྱེས་པར་
ངེས། ཡིན་ཡང་དེ་ལྟ་བུའི་ཆོས་ལུགས་ཀྱི་བཤད་རྒྱུན་ཁྲོད་དུ་ཁུངས་
14

བྷེའེ་ཁིན་གྱི་ཐོར་རྩོམ།
མེད་ཀྱི་འཆལ་གཏམ་དང་རྨོངས་དད་ཀྱི་ཆ་ནི་འདྲེས་སྲིད་དེ། རྣལ་
འབྱོར་བ་ཁ་ཤས་ཀྱི་སྒྲིབ་སྦྱོང་གི་རྟོགས་བརྗོད་དུ། གལ་སྲིད་མཛུབ་
མོར་རྨས་སྐྱོན་ཐེབས་ཚེ་ན་ཟུག་ཅི་འདྲ་ཞིག་སྐྱེས་སྲིད་པར་བསམ་
བློ་ཐོངས་དང་། ཅི་སྟེ་འཆི་བས་མིའི་ལུས་སེམས་གཉིས་ཀ་ཁྱུར་མིད་
གཏོང་དུས་དེའི་ན་ཟུག་ནི་ཕལ་བའི་བློ་ངོར་ཤོང་སྲིད་དམ། དོན་དངོས་
སུ་འཆི་བའི་ན་ཟུག་དེ་མཛུབ་མོར་རྨས་སྐྱོན་ཐེབས་པའི་ན་ཟུག་ལས་
ཐུ་བའི་ངེས་པ་མེད་དེ། རྒྱུ་མཚན་ནི་མིའི་སྲོག་རྩར་འབྲེལ་བའི་དབང་
བོ་དག་ནི་ཚོར་བ་ཆེས་སྐྱེན་པའི་དབང་བོ་དེ་དག་མ་ཡིན་པས་སོ། །
དེའི་རྐྱེན་གྱིས་ཤེས་རབ་ཅན་དང་སོ་སྐྱེས་ཕལ་བ་ཞིག་གི་ཚུལ་གྱིས་
འཚོ་ཞིང་གཞེས་པའི་མཚན་ཉིད་སྨྲ་བ་གང་དེས(སེ་ནེ་ཁ་ལ་བཤད་
པ་ཡིན)་འཆི་བ་ལས་བྱུང་བ་མཐའ་དགའཆི་བ་ཉིད་ལས་ལྡབ་འགྱུར་
གྱིས་འཇིགས་ཡེར་བ་ཞིག་གོ་ཞེས་བཤད་པའི་གཏམ་དེ་བདེན་པར་
མཐོང་སྟེ། འདི་ལས་འཆི་ཁའི་འཁུན་སྒྲ་དང་ལུས་པོ་རེངས་འཁུམ་དུ་
གྱུར་བ། ཟོ་མདོག་ཉམས་པ། གཉེན་ཉེས་ངུ་འབོད་བྱེད་པ། པུར་ལས་
དང་འདས་མཆོད་ལ་སོགས་པའི་འཆི་བའི་གོ་རིམ་གང་ལས་ཀྱང་འཆི་
བའི་འཇིགས་རུང་གི་རྣམ་པ་རྗེན་པར་མངོན་ཡོད་པ་རེད།
འོན་ཀྱང་མིའི་རིགས་ཀྱི་ནང་སེམས་ནི་འཆི་བའི་འཇིགས་སྣང་
སེལ་ནས་དེ་ལས་རྣམ་པར་རྒྱལ་བའི་ནུས་པ་མེད་པའི་གཉོམ་ཆུང་
ཉམས་ཞན་ཞིག་གཞར་ནས་མ་ཡིན་ཏེ། མིའི་རིགས་ཀྱི་སྐྱབས་གནས་
15

བོད་འགྱུར་རིག་གནས་དཔེ་ཚོགས།
བགྲང་ལས་འདས་པ་ཞིག་འཆི་བའི་འཇིགས་སྣང་སེལ་བའི་གྲོགས་སུ་
དགུག་ནུས་ཏེ། འཁོན་འཛིན་གྱི་བསམ་པ་ནི་འཆི་བ་ལས་རྣམ་པར་
རྒྱལ་ནུས་ཤིང་། བརྩེ་དུང་གི་བསམ་པས་འཆི་བ་ཁྱད་དུ་གསོད་ནུས།
གཟི་བརྗིད་དོན་གཉེར་གྱི་བསམ་པས་རང་སྲོག་བློས་གཏོང་བར་ཕོད་
ཅིང་། སྐྱོ་གདུང་གིས་གཟིར་ཚེ་འཆི་བ་བསྙེག་པར་ངེས། བག་འཁུམ་
ནས་དཔའ་ཞུམ་པར་གྱུར་ཚེ་འཆི་བདག་གི་ཞགས་པས་མ་ཟིན་གོང་
སེམས་པ་སྔ་མོ་ནས་ཤི་ཚར་བ་རེད། ལོ་རྒྱུས་སུ་རྒྱལ་བོ་ཆེན་པོ་ཨའོ་
ཐོ་ཡིས་རང་སྲོག་བཅད་རྗེས། ཁོའི་བློན་འབངས་རྣམས་བློ་དཀར་
གཞུང་དྲང་གི་ལྷག་བསམ་གྱིས་ཀུན་ནས་གཡོས་ཏེ་བློ་ཐག་རྦད་ཆོད་
ཀྱིས་རང་སྲོག་བློས་བཏང་པ་རེད། ཇི་སྐད་དུ་སེ་ནེ་ཁ་ཡིས་སུ་ཞིག་
དཔའ་ངར་ལྡན་པས་མ་ཡིན་ལ་སྐྱོ་གདུང་གིས་མནར་བའང་མ་ཡིན་
ཡང་ཡིད་ཆད་དང་སུན་སྣང་གིས་མི་རྣམས་ལ་རང་སྲོག་འདོར་བློ་
བསྐྱེད་སྲིད་ཅིང་། ཁེར་རྐྱང་དང་གསོབ་རྫུ་ཡིས་མི་རྣམས་ཀྱི་ཚེ་སྲོག་
རྡོག་བརྫིས་སུ་གཏང་ངེས།“ཡིན་ཡང་གལ་བོ་ཆེ་ལ་ནན་ཏན་གྱིས་ཞུ་
རྒྱུ་ཞིག་ནི། དེ་ལྟ་ནའང་འཆི་བས་མིའི་རིགས་ཀྱི་རླབས་ཆེ་བའི་བློ་
གྲོས་དང་སྙིང་སྟོབས་དེ་འདུལ་མི་ནུས། མི་འདིའི་རིགས་ནི་འཆི་བའི་
དུས་ལ་བབས་ཀྱང་རང་བཞིན་བཟང་པོ་དེ་ནམ་ཡང་འདོར་མི་སྲིད།
ཨཱོ་གྷ་སི་ཋི་སི་སཱེ་ཛིར་གྱི་དབུགས་ཀྱི་རྒྱུ་བ་འགག་པའི་སྐད་ཅིག་
མ་དེར། ཁོ་རང་ཞེན་ཆགས་ས་ནི་བརྩེ་དུང་གཅིག་པུ་སྟེ། ཁོས་ལཱེ་
16

བྷེའེ་ཁིན་གྱི་ཐོར་རྩོམ།
ཝེ་ཡ་ལགས། དུས་གཏན་དུ་བདེ་བར་བཞུགས་རོགས། ངེད་ཅག་གི་
ལྷད་མེད་པའི་བརྩེ་འདང་དེ་བསྐལ་པའི་བར་དུ་མ་འདོར་རོགས་ཞེས་
གསུངས་པ་བཞིན་ནོ། །
རྒྱལ་བོ་ཆེན་པོ་ཋཱའེ་བྷེའེ་རཱེ་ཡ་སི་ལགས་ཀྱིས་རང་ཉིད་འཆི་
བདག་གི་ཞགས་པས་ཟིན་པའང་བལྟས་མ་མྱོང་སྟེ། ཋ་སེ་ཋི་སི་ལགས་
ཀྱིས་གསུངས་པ་ནང་བཞིན་ཁོའི་ལུས་སྟོབས་ཉིན་རེ་བཞིན་ཉམས་
ཞན་དུ་གྱུར་ཀྱང་ཁོའི་རྣམ་རིག་སྔར་བཞིན་གྲུང་བོ་འདུག་
གོང་མ་ཝེ་སི་ཕེའེ་ཞིན་ལགས་ཀྱིས་ཀུ་རེ་རྩེད་མཚར་གྱི་ངང་
ནས་འཆི་བདག་འཛུམ་གྱིས་བསུས་མྱོང་སྟེ། ཁོ་རང་གསེར་ཁྲིའི་སྟེང་
བཞུགས་ཏེ་ང་རང་འདི་ལྟར་ལྷ་རུ་འགྱུར་ངེས་སམ་་ཞེས་ཀྱལ་ཀ་
གནང་མྱོང་།
གྷ་ལ་བྷ་ལགས་རྐྱེན་ངན་གློ་བུར་བ་ཞིག་ལས་བཀྲོངས་པ་རེད།
ཁོས་སྤོབས་པ་ཆེན་པོས་ལྐོག་གསོད་པ་རྣམས་ལ་གལ་སྲིད་ངའི་འཆི
བས་རཱོམ་མི་དམངས་ལ་ཕན་བདེ་བསྐྲུན་ཐུབ་ན། ང་རང་ད་ལྟ་ཉིད་དུ་
སོད་ཅིག་ཅེས་བཤད་མཐར་སྐེ་བསྲིངས་ནས་གསོད་དུ་བཅུག
སེབ་ཋི་མི་སི་སི་ཝེ་རི་སི་ལགས་ཀྱིས་གཤིན་རྗེའི་སྒོ་དྲུང་དུ་
སླེབས་ཟིན་ཀྱང་བྱ་བར་ཐུགས་ཁུར་གནང་གི་འདུག་སྟེ།"་གལ་སྲིད་ད་
དུང་བསྒྲུབ་འཕྲོར་ལུས་པའི་བྱ་བ་འདྲ་ཡོད་ཚེ། ངས་འཕྲལ་དུ་བསྒྲུབ་
ཆོག་ཅེས་གསུངས་པ་ལ་སོགས་པའི་འཆི་བ་ལ་ངང་བ་པདྨའི་མཚོ་ལ་

བོད་འགྱུར་རིག་གནས་དཔེ་ཚོགས།
འཇུག་པ་བཞིན་ལྟ་བའི་སྐྱེས་ཆེན་གནམ་གྱིས་ས་བཀབ་པ་ལྟ་བུ་བྱོན
མྱོང་།
སི་ཐོའོ་ཨཱོའེ་ཁིའི་གྲུབ་མཐའ་སྨྲ་བ་དག་གིས་འཆི་བའི་སྣང་ཚུལ་
ལ་དོ་ཁུར་བྱེད་པ་ཐལ་དྲགས་པའི་དབང་གིས་ཁོ་ཚོས་ནམ་རྒྱུན་སུན་
སྣང་མེད་པར་འཆི་བའི་སྐོར་ལ་ཚ་ཚ་འུར་འུར་གྱིས་བགྲོ་གླེང་སྣ་
ཚོགས་སྤེལ། འོན་ཀྱང་ལྷུའུ་ཝེ་ནལ་གྱིས་འཆི་བ་ནི་རང་བྱུང་ཁམས་
ཆེན་པོས་མིའི་རིགས་ལ་བསྩལ་བའི་ཕན་བདེ་བླ་མེད་ཅིག་ཡིན་ཞེས་
ཡག་པོ་གསུངས་འདུག
འཆི་བ་དང་ཚེ་སྲོག་གང་ཡིན་ཡང་རང་བྱུང་ཁམས་ལས་བྱུང་བ་
སྟེ༑ ཕྲུ་གུ་གཅིག་གི་སྐྱེ་བ་དེ་ཡང་འཆི་བ་ནང་བཞིན་སྡུག་བསྔལ་བ་
ཞིག་ཡིན་སྲིད། ཏག་ཏག་སེམས་པ་དགའ་བས་མྱོས་པའི་མི་ཞིག་གིས་
རྨས་སྐྱོན་གྱི་སྡུག་བསྔལ་ཚོར་མི་སྲིད། དེ་བཞིན་ཆོད་སེམས་བརྟན་
ཞིང་དད་པ་རྩེ་གཅིག་ཏུ་གནས་པའི་ཚེ་ན་སེམས་པ་འཆི་བར་ཞེད་
ནས་སྐྲག་སྣང་གི་རྒྱ་རུ་ཚུད་མི་སྲིད། མི་ཚེ་འདིར་ཆེས་སྙན་པའི་མྱ་
ངན་གྱི་སྐྱོ་གླུ་ནི་དོན་སྙིང་ལྡན་པའི་བྱ་བཞག་གི་ཁྲོད་དུ་མི་ཚེ་བསྐྱལ་
བའི་མཐའ་མར་གནམ་བདག་ལགས། ད་ནི་ང་ལ་ཕྱི་མའི་འཕྲང་རིམ་
འགྲིམ་པའི་ལམ་སྟོན་མཛོད་ཅིག་"ཅེས་སྐྱབས་འཇུག་ཞུ་བ་དེ་ག་རང་
རེད།
འཆི་བར་ད་དུང་དགེ་མཚན་གཞན་ཞིག་ལྡན་ཏེ། དེས་འཇིག་
18

བྷེའེ་ཁིན་གྱི་ཐོར་རྩོམ།
རྟེན་ཁམས་ཀྱི་ཉོན་མོངས་ཀྱི་རྒྱུ་རྣམས་ཞི་བར་བྱས་ནས་གཟེངས་
བསྟོད་དང་སྙན་གྲགས་ཀྱི་སྒོ་འཕར་ཡངས་པོར་འབྱེད་ནུས་ཏེ། གསོན་
དུས་ཀུན་གྱིས་ཕྲག་དོག་བྱ་ཡུལ་དེ། ཤི་རྗེས་སྐྱེ་འགྲོ་ཀུན་གྱིས་མོས་
གུས་བྱེད་པའི་གཞི་མར་འགྱུར་ངེས་སོ། །

འཁོན་ལན་གླེང་བ།
འཁོན་ལན་སློག་པ་ནི་གདོད་མའི་དྲང་བདེན་གྱི་མངོན་ཚུལ་
ཞིག་ཡིན། མི་རྣམས་ཀྱི་སེམས་པ་ཇི་ལྟར་འཁོན་འཛིན་གྱི་དབང་དུ་
སོང་བ་དེ་ལྟར་ཁྲིམས་ལུགས་ཀྱིས་ཚར་གཅོད་བྱ་དགོས། སྤྱིར་ན་ཉེས་
པ་བཟོ་མཁན་གང་དེ་ཁྲིམས་དང་འགལ་བ་ཁོ་ན་ཙམ་ཡིན་ཡང་ཉེས་
ཅན་ལ་དེ་བསྟུན་གྱི་འཁོན་ལན་བསློགས་ཚེ་ཁྲིམས་ལུགས་ཀྱི་ནུས་པ་
གཞི་ནས་ཉམས་ཚར་བ་རེད།
གལ་སྲིད་སུ་ཞིག་གིས་དགྲ་བོར་འཁོན་ལན་བསློག་ཚེ། ཁོ་དང་
འཁོན་ལན་བསློག་ཡུལ་གྱི་དགྲ་བོ་གཉིས་གཅིག་མཚུངས་སུ་གྱུར་
པ་རེད། གལ་སྲིད་ཁོས་སྤྱོད་ངན་གུ་ཡངས་སུ་བཏང་ནས་བཟོད་སྒོམ་
བྱས་ཚེ་ཁོ་རང་ཕ་རོལ་ལས་རྣམ་པར་རྒྱལ་བ་སྟེ། དཀྱེལ་ཡངས་བཟོད
སྒོམ་བྱེད་པ་ནི་སྐྱེས་བུ་དམ་པའི་ཡ་རབས་ཀྱི་སྤྱོད་པ་ཡིན་པས་སོ།།སོ་
ལི་མན་གྱིས་ངན་ལན་བཟང་འཇལ་བྱེད་པ་ནི་གཟི་བརྗིད་ཅིག་ཡིན་
པར་་གསུངས་མྱོང་བ་ནི་དོན་དང་མཐུན་པའི་གཏམ་མོ། །
འདས་ཟིན་པའི་བྱུང་བ་མཐའ་དག་གཞི་ནས་ཡལ་ཚར་བས་
20

བྷེའེ་ཁིན་གྱི་ཐོར་རྩོམ།
ཕྱིར་ལྡོག་པའི་སྐབས་ནི་གཞར་ཡང་མ་མཆིས།སྐྱེས་བུ་དམ་པས་ནམ་
ཡང་ཁ་མིག་ཡར་ལྟ་བྱེད་ཅིང་། ཞེ་འཁོན་གྱི་དབང་དུ་འགྲོ་བ་ངལ་
བ་དོན་མེད་ཀྱི་ལས་སུ་བལྟ་བའོ། །སྡིག་པའི་ཆེད་དུ་སྡིག་པ་གསོག་
པའི་ལས་བགྱིད་མཁན་ནི་གར་ཡང་མ་མཆིས་ཏེ། དོན་དུ་ཉེས་དགུའི་
འབྱུང་རྩ་ནི་རང་ཉིད་ཀྱི་ཁེ་ཕན་དང་བདེ་བ། སྙན་གྲགས་ལ་སོགས་
པའི་རྒྱུ་འབའ་ཞིག་གོ།
དེ་ལྟར་ཡིན་ན་ང་ཚོས་ཕ་རོལ་པོར་བདག་ལས་གཞན་གཅེས་
ཀྱི་བྱང་སེམས་མི་ལྡན་པའི་ཚུལ་ལ་འཁང་ར་བྱེད་དོན་མི་འདུག་ཨང་།
བསམ་སྦྱོར་ངན་པས་ཀུན་ནས་བསླངས་ཏེ་ནག་ཉེས་བཟོ་མཁན་དེའི་
རིགས་ནི་ཚེར་མ་དང་འདྲ་སྟེ། ཚེར་མར་རེག་པས་ལུས་ལ་ན་ཟུག་
བསྐྱེད་པ་ཆོས་ཉིད་དུ་གྲུབ་པས་སོ། །
གལ་སྲིད་ཁྲིམས་ལུགས་ཀྱིས་ནག་ཉེས་རྩད་གཅོད་བྱེད་མ་ཐུབ་
པར་ཞེ་འཁོན་མི་བསློག་ཀ་མེད་ཀྱི་གནས་སུ་གྱུར་ཚེ་དེའི་ཚུལ་ལ་
བཟོད་སྒོམ་བྱེད་ངེས་ཀྱང་སྲིད། ཡིན་ཡང་ཐུགས་གཟབ་གནང་དགོས་
པ་ཞིག་ལ་ཁྱོད་ཀྱིས་ཞེ་འཁོན་སློག་པའི་ཚེ་ན་ཁྲིམས་ལུགས་ཀྱི་རྩ་
དོན་ལ་མི་འགལ་ཞིང་རབ་ཡིན་ན་ཉེས་ཆད་མི་ཕོག་པ་བྱ་རྒྱུ་གལ་
ཆེའོ།།དེ་ལྟར་མིན་ཚེ་ཁྱོད་ཀྱི་དགྲ་བོས་རྒྱལ་ཁ་ཐེངས་གཉིས་བླངས་པ་
སྟེ༑ གཅིག་ནི་ཁོས་ཁྱོད་ལ་གནོད་པ་གཏོང་བའི་དུས་དང་གཅིག་ཤོས་
ནི་ཁྱོད་ཀྱིས་ཞེ་འཁོན་སློག་པའི་ལན་དུ་ཉེས་ཆད་ཕོག་པའི་སྐབས་དེ་
21

བོད་འགྱུར་རིག་གནས་དཔེ་ཚོགས།
རེད།
མི་ཁ་ཤས་ནི་ཁ་གསལ་གཏིང་གསལ་གྱིས་དགྲ་བོར་འཁོན་ལན་
སློག་པར་དགའ་སྟེ། འདི་ནི་བསྟོད་བསྔགས་ཡི་རང་བྱེད་པའི་གནས་
སུ་འཁུམ། རྒྱུ་མཚན་ནི་འཁོན་ལན་སློག་པའི་ཀུན་སློང་ཕ་རོལ་
པོར་སྡུག་བསྔལ་མྱོང་དུ་འཇུག་པ་ཙམ་མ་ཡིན་པར་རང་ཉེས་འགྱོད་
བཤགས་བྱེད་དུ་འཇུག་པའི་ཕྱིར་དུའོ། །ཡིན་ཡང་ཐ་ཤལ་གྱི་སྡར་མ་
ཁ་ཤས་ཀྱིས་ཆེད་དུ་ལྐོག་གཡོའི་ཇུས་ངན་བཤམས་ནས་འཁོན་ལན
བསློགས་ཏེ་ལྐོག་མདའ་འཕེན་རྐྱང་བྱེད་པ་ལས་འཁོན་གྱི་གཞི་མ་ཅི་
ཡིན་གསལ་རྗེན་དུ་མི་སྟོན་པའི་སྤྱོད་པ་ནི་གདོན་འདྲེ་དང་གཉིས་སུ
མེད།
དྲིན་ལན་ལོག་འཇལ་བྱེད་མཁན་ལ་དགོས་ངེས་ཀྱི་འཁོན་ལན
སློག་པར་ལུགས་དང་མཐུན་པར་སྣང་སྟེ། ཇི་སྐད་དུ་ཧྥི་ལོ་རན་སིའི་
གུང་རིམ་པ་ཁཱོ་ཟི་མོའོ་སི་ལགས་ཀྱིས་《ཡི་ཤུའི་གསུང་རབ》 ཏུ
དགྲ་བོར་བཟོད་སྒོམ་བྱ་དགོས་པའི་བཀའ་སློབ་གནང་ཡོད་ཀྱང་། བློ་
ལོག་པའི་གྲོགས་པོར་བཟོད་སྒོམ་བྱེད་དགོས་པའི་བཀའ་སློབ་གཏན་
ནས་གནང་མི་འདུག་པར་གསུངས་མྱོང་བ་བཞིན་ནོ། །དེ་དང་བསྡུར་
ན 《ཡི་ཤུའི་གསུང་རབ》 ཁྲོད་ཀྱི་ལྗོབ་ཀྱི་གསུང་ནི་ཐབས་མཁས་པོ་
འདུག་སྟེ།་ང་ཚོས་རྣམ་ཀུན་དཀོན་མཆོག་ལ་དགེ་བའི་ལེགས་ཚོགས་
བསྔོ་བ་ལས་སྡིག་པའི་ཉེས་ཚོགས་བསྟེན་པར་མི་འདོད་དམ།་གྲོགས་
22

བྷེའེ་ཁིན་གྱི་ཐོར་རྩོམ།
པོ་བརྟེན་ཚུལ་འདི་འདྲ་མ་ཡིན་ནམ། གྲོགས་པོར་ཆ་བཞག་ནས་
བཤད་ན། མཛའ་གཅུགས་ཀྱི་གསེར་ཐག་དམ་དུ་སྦྲེལ་བས་ན་ང་ཚོས་
དེའི་བྱས་ཉེས་ལ་བཟོད་སྒོམ་བྱ་ཐུབ་དགོས།
སྤྱིར་ཞེ་འཁོན་གྱིས་བསྐྱེད་པའི་ལུས་སེམས་ཀྱི་རྨ་ཁ་སོས་སླ་
ཡང་། ཇི་སྲིད་ཞེ་འཁོན་གྱི་དབང་དུ་སོང་བ་དེ་སྲིད་དུ་རྨ་ཁ་གང་དེ་
སོས་ཐབས་མེད་པར་བཤད་པ་ནི་བདེན་གཏམ་འཁྲུལ་མེད་དུ་འདོད་
དོ༑༑
རྒྱལ་ཁབ་ཀྱི་སྤྱི་པའི་ཁེ་ཕན་དོན་དུ་གཉེར་ནས་འཁོན་ལན་སློག་
པ་ནི་དྲང་བདེན་རང་ཡིན་ཏེ། དཔེར་ན་སཱེ་ཛིར་དང་ཕིར་ཋེ་ནཱའེ་ཁི་སི།
ཧེན་རཱེ་སྐུ་ཕྲེང་གསུམ་པ་བཀྲོངས་པར་འཁོན་ལན་སློག་པ་ལྟ་བུའོ།། དེ་
ལྟ་ནའང་སྒེར་འཁོན་ཞེ་འཛིན་གྱི་དབང་དུ་སོང་ནས་འཁོན་ལན་སློག་
པ་དོན་དུ་གཉེར་བ་ནི་ཁྲེལ་མེད་ཀྱི་སྤྱོད་ཚུལ་ཤ་སྟག་ཡིན་ལ། མི་དེའི་
རིགས་ཀྱི་འཚོ་བ་ནི་གདོན་འདྲེ་ནང་བཞིན་སྐྱོ་ངལ་གྱིས་ཁེངས་པ་
ཞིག་སྟེ། ཁོ་ཚོ་གསོན་དུས་མི་ལ་གནོད་པ་ཆེ་ཞིང་ཤི་རྗེས་དགའ་འོས་
པ་ཞིག་རེད།།

རྐྱེན་ངན་གླེང་བ།
དེ་ཡང་སེ་ནེ་ཁ་ཡིས་སི་ཏོའི་མཚན་ཉིད་རིག་པའི་གྲུབ་མཐའི་
གཞུང་ལ་དཔེར་བལྟས་ནས་བསམ་དོན་ལྷུན་གྱིས་འགྲུབ་པ་སྨོན་པའི་
གཞི།། མི་འཇོན་ལས་ཀར་བཤོལ་བ་བཀུར་བའི་གནས།།་ཞེས་པའི་
ལེགས་བཤད་འདི་གསུངས། གལ་སྲིད་ངོ་མཚར་བའི་མཛད་པ་ནི་
ཕལ་བའི་བློ་ལས་འགོངས་པ་ཞིག་ཡིན་པའི་དབང་དུ་བྱས་ཚེ། དེ་ནི་
རྐྱེན་ངན་བར་ཆད་མཐའ་དག་ཁྱད་དུ་གསོད་པའི་གོ་རིམ་ལས་མངོན་
འོངས་པ་ཞིག་རེད། སེ་ནེ་ཁ་ཡིས་དེ་ལས་ཀྱང་གནས་ལུགས་གཏིང་
ཟབ་པའི་ལེགས་བཤད་ཅིག་གསུངས་མྱོང་བ་སྟེ། (ལེགས་བཤད་
འདི་མུ་སྟེགས་པ་ཞིག་གི་ངག་ལས་ཐོན་པ་ནི་དངོས་གནས་ཁྱད་དུ་
འཕགས་པ་ཞིག་རེད།) “སོ་སྐྱེས་ཕལ་བའི་གདོས་བཅས་ཀྱིས་ཕུང་
བོར་བླ་ན་མེད་པའི་བྱུང་ཆུབ་ཀྱི་སེམས་དང་ལྡན་ཚེ།དེ་ནི་ངེས་པ་དོན་
གྱི་རླབས་ཆེན་དུ་བསྙད་ཆོག་ཅེས་པའི་ཚིག་འདི་སྙན་ངག་བཞིན་རྗོད་
བྱེད་རྣ་བར་སྙན་ཞིང་བརྗོད་དོན་ཡིད་ལ་འབབ་པ་ཞིག་རེད།
སྐད་ཆ་འདི་སྙན་ངག་ཏུ་བྲིས་ཚེ་དེ་བས་ཀྱང་མཛེས་ཉམས་ལྡན་
24

དྷེའེ་ཁིན་གྱི་ཐོར་རྩོམ།
པར་འགྱུར་ངེས་ཏེ། སྙན་ངག་གི་ཁྲོད་དུ་འཇིག་རྟེན་ལས་འདས་པའི་
འུད་བསྟོད་དང་སྒྲོ་འདོགས་ཀྱི་ཆ་འདྲེས་པར་མ་ཟད། སྙན་ངག་པ་
རྣམས་ཀྱང་ནམ་རྒྱུན་ཚུལ་དེ་ཞིབ་འབྲི་བྱེད་པ་གོམས་འདྲིས་སུ་གྱུར་
ཡོད། རྒྱུ་མཚན་ནི་འཇིག་རྟེན་ལས་འདས་པའི་འུད་བསྟོད་ནི་དོན་
དངོས་སུ་གནའ་བོའི་སྙན་ངག་པ་རྣམས་ཀྱིས་ངོ་མཚར་བའི་སྒྲུང་
རབས་དག་ལས་རྟོག་བཟོ་བྱས་པ་རེད། གནའ་མི་དག་གི་རྟོག་བཟོ་
ནི་དོན་སྙིང་མེད་པ་ཞིག་གཞར་ཡང་མིན་ཏེ། ད་ལྟའི་ཡི་ཤུའི་ཆོས་
པའི་གནས་ཚུལ་དང་ཆ་འདྲ་བ་ཤིན་ཏུ་མང་། དཔེར་ན་ཧིར་ཁེ་ལེ་ཟི་
ལགས་ཕིར་མྲེ་བཱེ་ཡ་སི་སྐྱོབ་ཏུ་འགྲོ་དུས་རྫ་དཀར་ཞིག་ལ་བརྟེན་ནས་
རྒྱ་མཚོ་ཆེན་པོར་བརྒལ་བ་རེད། འདི་ལས་ཡི་ཤུའི་ཆོས་པའི་བློ་བརྟན་
འགྱུར་མེད་ཀྱི་སྙིང་སྟོབས་གསོན་ཉམས་ལྡན་པར་འབྲི་བཞེངས་བྱས་
ཡོད། ཡི་ཤུའི་ཆོས་པ་ཚོས་རང་གི་ཤ་ཁྲག་གདོས་བཅོས་ཀྱི་ཕུང་པོའི་
གྲུ་ཆུང་ལ་ཁ་ལོ་སྒྱུར་ནས་རྦ་རླབས་དྲག་ཏུ་འཕྱུར་བའི་མི་ཚེའི་རྒྱ་
མཚོ་འཕྲེད་ཀྱིས་གཅོད་བཞིན་པས་སོ། །
གོ་སླ་བར་བཤད་ན་སྟེས་དབང་གི་སྐབས་དང་འཕྲད་ཚེ་འདོད་
ཆུང་ཆོག་ཤེས་བསྟེན་རྒྱུ་དང༌། རྐྱེན་ངན་གྱི་ལས་དང་འཕྲད་ཚེ་སྙིང་
རུས་ཆེན་པོ་བསྐྱེད་དགོས། ཀུན་སྤྱོད་བློ་སྦྱོང་གི་ཐད་ནས་ཕྱི་མ་ནི་སྔ་
མ་ལས་ཀྱང་བླ་མེད་དུ་བརྩི་བ་ཡིན། དེའི་རྐྱེན་གྱིས 《ཡི་ཤུའི་གསུང་
རབ》 ཀྱི《 ཡི་ཤུའི་ཞལ་ཆད་རྙིང་མར》 སྟེས་དབང་གི་གོ་སྐབས་
25

བོད་འགྱུར་རིག་གནས་དཔེ་ཚོགས།
ནི་ལྷ་ཡི་དངོས་གྲུབ་ཏུ་བཤད་པ་དང་། 《ཡི་ཤུའི་ཞལ་ཆད་གསར་
མར》 རྐྱེན་ངན་བར་ཆད་ནི་ལྷ་ཡི་གནང་སྦྱིན་དུ་བསྟན་ཡོད་པ་རེད།
དཀོན་མཆོག་གིས་རྐྱེན་ངན་བར་ཆད་སེལ་བའི་ཀྱག་ཀྱོག་གི་བརྒྱུད་
རིམ་ལས་ད་གཟོད་སྐྱེ་འགྲོ་ཡོངས་ལ་བསླུ་བ་མེད་པའི་གནས་ལུགས་
གསལ་བོར་བསྟན་ཏེ་བླ་ན་མེད་པའི་ཕན་བདེ་བསྐྲུན་ཐུབ་པས་སོ། །
གལ་སྲིད་ཁྱོད་ཀྱིས 《ཡི་ཤུའི་ཞལ་ཆད་རྙིང་མའི》 སྙན་ཚོམ
ལས་ཏྟེའེ་ཝེ་ཏྟི་ཡིས་རྒྱུད་མངས་ཀྱི་སྒྲ་ལ་ཉན་ཚེ་ཁྱོད་ཀྱི་དར་ལུང་རྣ་
བའི་བུ་གར་བརྒྱུད་པ་ནི་བསྟོད་གླུ་ཁོ་ན་མ་ཡིན་ཏེ། སྙན་འཇེབས་ཀྱི་
དབྱངས་རྟའི་ཁྲོད་དུ་སྡུག་བསྔལ་གྱི་སྐྱོ་དབྱངས་ཤིག་ཀྱང་འདྲེས་ཡོད་
པ་རེད། དཀོན་མཆོག་གིས་ལྗོབ་ཀྱིས་དཀའ་སྡུག་མྱོང་པའི་རྣམ་པ་
འབྲི་བཞེངས་བྱས་པ་ནི་སོ་ལི་མན་གྱི་རྒྱུ་ནོར་ཞིབ་བརྗོད་ལས་ཀྱང་
སེམས་འགུལ་ཐེབས་པ་ཞིག་རེད།
སྟེས་དབང་གི་ཁྲོད་དུ་སེམས་ཁྲལ་དང་བར་ཆད་མེད་པ་མ་ཡིན
ལ༑ རྐྱེན་ངན་དང་འཕྲད་ཚེ་སེམས་གསོ་དང་རེ་བ་ཟད་པའང་ག་ལ་
ཡིན།
ཆེས་ང་ཚོས་འཚེམ་དྲུབ་ཀྱི་སྒྱུ་རྩལ་ལས་ཤེས་གསལ་ལྟར།
ཡི་གར་འོངས་པའི་འཚེམ་དྲུབ་ནི་མག་མོག་གི་རས་གཞིར་ཚོན་
མདངས་བཀྲ་བའི་མཛེས་རིས་ཀྱིས་ཕྲ་བཏབ་པའི་རིགས་དེ་ཡིན་པ་
ལས། ཚོན་མདངས་རྣམ་པར་བཀྲ་བའི་རས་གཞིར་རབ་རིབ་ཀྱི་མེ་
26

བྷེའེ་ཁིན་གྱི་ཐོར་རྩོམ།
ཏོག་གིས་མཛེས་རྒྱན་སྤྲས་པའི་རིགས་མ་ཡིན་པ་ངེས་ཐུབ། དེ་བས་
ང་ཚོས་མིག་དབང་བཟི་བར་བྱེད་པའི་ཐབས་འདི་ལ་རིགས་བསྒྲེས་ཏེ་
རང་སེམས་ཀྱི་སྤྲོ་སྣང་ཉམས་སུ་མྱོང་བར་བྱ་ངེས།
མིའི་སྤྱོད་བཟང་ནི་རྩ་ཆེ་བའི་སེང་ལྡེང་དང་ཀུན་ནས་འདྲ་སྟེ།
ལྷབ་ལྷུབ་འབར་བའི་མེ་ལྕེ་ཡི་ཁྲོད་ནས་ད་གཟོད་དྲི་བསུང་འཐུལ་
འོངས། ཐ་ཤལ་གྱི་སྤྱོད་ངན་ནི་ཆོག་ཤེས་མེད་པའི་ཧམ་སེམས་ལས་
མངོན་ཡོང་བ་ཇི་བཞིན། བླ་ན་མེད་པའི་གཤིས་ཀ་དེའང་རྐྱེན་ངན་
དང་འཕྲད་ཚེ་གཞི་ནས་གཟི་འོད་འཕྲོ་ངེས།

ཚུལ་འཆོས་ཟོག་རྫུ་གླེང་བ།
ཚུལ་འཆོས་ཟོག་རྫུ་ནི་འཁོས་ཆུང་ཉམ་ཞན་གྱི་ཐབས་ཇུས་དང་
བློ་གྲོས་ཤིག་སྟེ། སྤྱིར་དབང་ཤེད་ཅན་གྱིས་བདེན་གཏམ་མ་གསང་དྲང་
མོར་ཤོད་དགོས་ཡོད་ཀྱང་ཤེས་བཞིན་དུ་མི་བཤད་པས། ཚུལ་འཆོས་
ཟོག་རྫུ་བྱེད་པ་ནི་དགྲ་བཙན་རང་གཉོམ་གྱི་ཆབ་སྲིད་ཐབས་ཇུས་ཤིག་
དང་། རང་སྲུང་རང་སྐྱོབ་ཀྱི་ཐབས་མཆོག་ཅིག་གོ།
ཇི་སྐད་དུ་ཋ་སེ་ཋི་སི་ཡིས་་ལཱེ་ཝེ་ཡར་གྱི་ཁྱོ་གའི་སྤྱང་གྲུང་དང་
སྐུ་སྲས་ཀྱི་བབ་བརླིང་གི་ཡོན་ཏན་གཉིས་ཀ་ལྡན་པར་བཤད་མྱོང་ལ།
དེར་མ་ཟད་སྤྱང་གྲུང་ནི་ཨཱོ་གྷ་སི་ཋི་སིའི་ས་ནས་བརྒྱུད་པ་དང་བབ་
བརླིང་ལྡན་པའི་གཤིས་ཀ་ནི་ཋཱའེ་བྷེའེ་རཱེ་ཡ་སི་ཡི་ཐུན་མིན་གྱི་ཡོན་
ཏན་ཡིན་པར་བསམ་གྱིན་ཡོད། མཱར་ཤིན་ན་སི་ཡིས་སེབ་ཋི་མི་སི
སི་ཝེ་རི་སི་ལ་ཝེ་ཋེ་ལ་སི་ལ་དཔུང་འཇུག་བྱེད་པའི་གྲོས་གཞི་བཏོན
པའི་སྐོར་གླེང་དུས། ཋ་སེ་ཋི་སི་ཡིས "ང་ཚོའི་དགྲ་བོར་ཨཱོ་གྷ་སི་ཋི་
སི་ལྟ་བུའི་སྤྱང་གྲུང་མི་འཛོམ་ཞིང་ཋཱའེ་བྷེའེ་རཱེ་ཡ་སི་ལྟ་བུའི་གཟབ་
ནན་དང་བབ་བརླིང་གི་གཤིས་ཀའང་མི་ལྡན་པར་བཤད་མྱོང་། སྤྱང་
28

བྷེའེ་ཁིན་གྱི་ཐོར་རྩོམ།
གྲུང་དང་བབ་བརླིང་ལས་གོམས་པའི་སྟོབས་དང་ནུས་པ་ཐ་དད་པ་རེ་
མངོན་འོངས་པས། ང་ཚོས་ངེས་པར་དུ་སེམས་རྣལ་དུ་ཕབ་སྟེ་དབྱེ་བ་
འབྱེད་དགོས།གལ་ཏེ་སུ་ཞིག་ལ་ཞིབ་དཔྱོད་ཀྱི་བློ་དང་ལྡན་ཚེ།དེས་ཅི་
ཞིག་མངོན་བསྒྲག་བྱ་འོས་པ་དང་གང་ཞིག་གསང་འོས་པ། ག་རེ་ཟུར་
ཙམ་སྒྲོག་འོས་པ། ག་དུས་སུ་ལ་སྒྲོག་འོས་པའི་གནད་རྣམས་གསལ་
བོར་ཤེས་ངེས་ཏེ། (འདི་ནི་དོན་དུ་ཋ་སེ་ཋི་སི་ལགས་ཀྱིས་གསུངས་
པའི་ཆབ་སྲིད་ཀྱི་སྒྱུ་རྩལ་ཟེར་བ་དེ་རེད།) ཁོར་མཚོན་ན་ཚུལ་འཆོས་
ཟོག་རྫུ་ནི་འགལ་རྐྱེན་ཞིག་ཏུ་གྱུར་ནས་གཉོམ་ཆུང་ནུས་མེད་ཀྱི་
མངོན་ཚུལ་ཞིག་ཏུ་ཆགས་འགྲོ། ལྡོག་སྟེ། གལ་སྲིད་ལེགས་ཉེས་བླང་
དོར་འབྱེད་པའི་བློ་གྲོས་དང་མི་ལྡན་ཚེ་གྲགས་མེད་འགུལ་མེད་ཀྱིས་
རང་སྲུང་རང་སྐྱོབ་བྱས་པ་ལས་ལྷག་པ་ཞིག་གཞར་ཡང་མེད། སུ་
ཞིག་ཅི་བྱེད་ཀྱི་གདམ་ཀ་བྱེད་དཀའ་བའི་ཐེ་ཚོམ་གྱི་རྒྱ་རུ་ཚུད་ཚེ།
ཆེས་བདེ་འཇགས་དང་ཆེས་གཟབ་བརླིང་གི་ལམ་ཁ་དེར་འཇུག་རྒྱུ་ནི་
འཁྲུལ་མེད་ཀྱི་གདམ་གསེས་རང་ཡིན་ཏེ། འདི་ལྟར་བྱས་ཚེ་ད་གཟོད་
མི་ཁའི་འགལ་རྐྱེན་ལས་གཡོལ་ཏེ་ཁ་ཁུ་སིམ་པོའི་ངང་ནས་མདུན་དུ་
སྐྱོད་ཐུབ། རླབས་ཆེན་གྱི་སྐྱེས་བུ་དམ་པས་བྱ་བ་གང་བརྩམས་ཀྱང་
དྲང་བདེན་ལུགས་མཐུན་དང་དཀྱེལ་ཡངས་སྒམ་བརླིང་བྱེད་ཅིང་། ཁ
ཞེ་གཉིས་མེད་དང་གཞུང་དྲང་ཚུལ་ལྡན་བྱས་པས་མཚན་སྙན་ཕྱོགས་
སུ་གྲགས་པ་རེད། ཁོང་ཅག་ནི་སྦྱོང་བརྡར་གང་ལེགས་ཐོབ་པའི་རྟ་
29

བོད་འགྱུར་རིག་གནས་དཔེ་ཚོགས།
མཆོག་ཅིག་དང་འདྲ་བར་ག་དུས་རང་སར་སྡོད་པ་དང་ག་དུས་སྐོར་བ
རྒྱག་པའི་ཚུལ་ལ་བྱང་ཆ་ལྡན་པས། དགོས་ངེས་ཀྱི་སྐབས་དང་འཕྲད་
ཚེ་སྐབས་བསྟུན་གྱིས་གཡོ་འགེབས་བྱེད་པར་སྲིད་ཀྱང་། གཞུང་དྲང་
ལུགས་མཐུན་གྱི་མཚན་སྙན་ལྡན་པའི་དབང་གིས་མི་ཁོག་མིས་མི་
ལོན་པའི་དཔེ་ལྟར་སུས་ཀྱང་ཁོང་ཅག་གི་ནང་སེམས་ཀྱི་འཆར་སྒོ་
རྟོགས་མི་སྲིད།
ཚུལ་འཆོས་ཟོག་རྫུ་ཡི་ཐབས་ཇུས་ལ་རབ་འབྲིང་ཐ་གསུམ་ཡོད་
དེ༑ གསང་བ་དམ་སྲུང་བྱས་ནས་ནང་སེམས་ཀྱི་དགའ་སྐྱོ་ཆགས་སྡང་
གི་འགྱུར་བ་ལུས་ངག་ཏུ་མི་འཆར་བ་དང་། ཕ་རོལ་པོས་རང་ཉིད་ལ་
དོ་སྣང་དང་རྒྱུས་ལོན་བྱས་ཏེ་མི་ཅི་འདྲ་ཞིག་ཡིན་པ་ཤེས་སུ་མི་འཇུག་
པ་ནི་རབ་དང་། བདེན་པ་རྫུན་ལ་བརྫུས་ཏེ་ཟོལ་བཅོས་ཀྱི་སྦྱོར་བ་དང་
སྐད་ཆ་ལ་བརྟེན་ནས་རང་ཉིད་གཡོ་འགེབས་བྱེད་པ་ནི་འབྲིང་། གཡོ་
ཟོལ་གྱིས་གཞན་བསླུས་ཏེ་ཅི་ཡང་མི་ཤེས་པའི་བཟོ་བསྟན་ནས་ཕ་
རོལ་པོ་རྨོངས་པར་བྱེད་པ་ནི་ཐ་མའོ།།
ཐབས་ཇུས་གསུམ་པོ་ལས་དང་བོ་ནི་གསང་བ་དམ་སྲུང་བྱེད་པ་
སྟེ༑ འདི་ནི་ཆོས་དཔོན་གྱི་དྲུང་ནས་རང་ཉེས་བཤགས་པའི་སྤྱོད་བཟང་
ཞིག་ཡིན་པར་བཤད་ཆོག རང་ཕྱོགས་ཀྱི་གསང་བ་སྲུང་མཁས་པའི་
མི་ཡིས་གཞན་གྱི་གསང་བ་མང་བོ་གོ་ཐུབ་པ་གདོན་མི་ཟ། ཅི་བཤད་
འདི་བཤད་མེད་ཅིང་ཁ་ཁོག་མེད་པའི་མི་ལ་གསང་གཏམ་བཤད་
30

བྷེའེ་ཁིན་གྱི་ཐོར་རྩོམ།
མཁན་ཞིག་ཡོད་ངེས་སམ། གསང་བ་སྲུང་མཁས་པའི་མི་ལ་གསང་
གཏམ་བཤད་མཁན་ཧ་ཅང་མང་སྟེ། ལྒང་བུ་ལ་ཕུ་ཅི་ལྟར་བཏབ་ན་
དེ་ལྟར་ཇེ་ཆེར་འགྲོ་བ་བཞིན་ནོ། །ཉེས་པ་བཤགས་པའི་གོ་རིམ་ཁྲོད་
གསང་བ་ཐེར་འདོན་བྱེད་པ་ནི་དམིགས་ཡུལ་ག་གེ་མོའི་ཆེད་དུ་མ་
ཡིན་པར་རང་སེམས་བདེ་ལ་འབབ་པའི་ཆེད་ཡིན་པ་དེ་བཞིན་དུ་རང་
ཉིད་ཀྱི་གསང་བ་གཞན་ལ་མཉམ་སྤྱོད་བྱེད་པའང་སེམས་ཀྱི་ནོངས་པ
སེལ་བའི་ཆེད་དུ་ཡིན་པས། གསང་བ་སྲུང་མཁས་པའི་མི་ཡིས་གཞན་
གྱི་གསང་བ་མང་བོ་ཞིག་ཤེས་ཐུབ། གོ་བདེ་བར་བཤད་ན་གསང་བ་
དམ་སྲུང་བྱས་པ་ལས་ད་གཟོད་ལས་ཀ་དེ་ལྐོག་གྱུར་ཏུ་འགྱུར་ངེས། ཤ་
ཁྲག་གདོས་བཅས་ཀྱི་ཕུང་བོ་དང་ནང་སེམས་ཀྱི་འགྱུར་བ་གང་ཡིན་
ཡང་དམར་རྗེན་དུ་མངོན་ཚེ་སྣང་ངོར་མཛེས་པ་ཞིག་མིན་པས། ཤ་
ཁྲག་གདོས་བཅས་ཀྱི་ཕུང་བོ་དང་ནང་སེམས་ཀྱི་འགྱུར་བ་ཁ་ཁོག་
པས་གསང་ནས་གློ་རྒྱུ་མས་བསྐུངས་ཚེ་མི་རྣམས་ཀྱིས་བརྩི་འཇོག་
དང་མཐོང་ཆེན་བྱེད་ངེས། མདོ་མེད་ཉོག་གཏམ་འཆད་མཁན་དང་མི་
ཚེ་སྟོང་སྐྱེལ་བྱེད་མཁན་རྣམས་ཀྱིས་གཏམ་འདོད་ཚ་ཞིང་ཉེ་དགའ་
ཕྱོགས་ཞེན་གྱིས་ལས་ཁོ་ན་བྱེད་ཅིང་། རྒྱུས་ཡོད་ཀྱི་དོན་དག་གླེང་
མོལ་བྱེད་པར་དགའ་བའི་མི་དེ་དག་རྒྱུས་མེད་ཀྱི་དོན་དག་ཀྱང་མི་
ཤེས་ཤེས་མདོག་གིས་གླེང་བར་དགའ་བས། ངེས་པར་དུ་སེམས་ལ་
འཛིན་རྒྱུ་ཞིག་ལ། གསང་བ་དམ་སྲུང་བྱེད་པ་ནི་ཐབས་མཁས་བའི་
31

བོད་འགྱུར་རིག་གནས་དཔེ་ཚོགས།
ཡང་དག་གི་བྱེད་ལུགས་ཤིག་གོ ། གསང་བ་དམ་སྲུང་བྱེད་པར་ངག་
གི་སྐད་ཆ་ལས་ཀྱང་གདོང་གི་ཉམས་འགྱུར་ལ་གཟབ་དགོས་ཏེ། སུ་
ཞིག་གིས་ནང་སེམས་ཀྱི་འགྱུར་བ་དེ་ཕྱིའི་ལུས་ངག་ཏུ་ཤར་ཚེ། དེ་ནི་
ནུས་མེད་ཉམ་ཞན་ཞིག་དང་ཟོག་རྫུ་ཡི་སྦྱོར་བ་ལ་རྨོངས་པའི་རྟགས་
སུ་འཁུམས། གལ་སྲིད་ཉམས་དང་འགྱུར་བས་སྐད་ཆ་ལས་ལྷག་པའི་
བདེན་སྣང་སྟེར་ཐུབ་ཚེ། ཚུལ་འདིའི་བདེན་པ་ཇི་བཞིན་དུ་ར་སྤྲོད་པ་
རང་རེད།
ད་ནི་ཐབས་ཇུས་གཉིས་པའི་སྐོར་གླེང་བར་བྱ་སྟེ།བདེན་པ་རྫུན་
ལ་བརྫུས་པ་ནི་སྐབས་མང་བོ་ཞིག་ལ་གསང་བ་སྲུང་བའི་དངོས་ཡོད་
ཀྱི་དགོས་མཁོར་བསྟུན་པ་རེད། གསང་བ་སྲུང་བྱེད་མཁན་ཞིག་ཡིན་
ཕྱིན་ཚད་ངེས་ཅན་གྱི་སྟེང་ནས་ཟོལ་རྫུ་མི་བྱེད་ཀ་མེད་ཡིན། འགྲོ་བ་
མིའི་རིགས་ཀྱི་རྣམ་རིག་ཞེ་དྲག་གྲུང་པོ་ཡོད་པའི་རྐྱེན་གྱིས་སྐད་ཆ་
ངོ་གཉིས་མ་བཤད་ན་དང་ལེན་མི་བྱེད་དེ་གསང་བ་དམ་སྲུང་བྱེད་པར་
ཅིས་ཀྱང་ལངས་ཕྱོགས་བརྟན་པོ་ཡོད་དགོས། ཁོ་ཚོས་ཁྱོད་ཀྱི་ལངས་
ཕྱོགས་གང་ཡིན་པ་ཤེས་རག་བར་དུ་ཁ་འདྲི་གཏིང་འདྲི་བྱེད་ངེས་
པས། གླེན་རྟགས་ཚ་མོས་ངག་བསྡམས་ནས་ཁ་རོག་གེར་འདུག་མི་
རུང་། ཁྱོད་ཀྱིས་ངག་བསྡམས་ནས་ལན་མ་བཏབ་ནའང་ཁོ་ཚོས་ནམ་
མཁའི་བྱ་ཡི་ཕོ་མོ་མི་ཤེས་རུང་། མགོ་ནག་མི་ཡི་རྣམ་འགྱུར་ཤེས་ངེས་
ཏེ༑ ཉ་བཤད་ཉོག་བཤད་དང་སྤྲེལ་ལད་འུད་བརྗོད་བྱས་ཀྱང་ཕུགས་
32

བྷེའེ་ཁིན་གྱི་ཐོར་རྩོམ།
མི་བརྟན་པས། གསང་བ་དམ་སྲུང་བྱེད་མཁན་ཞིག་ཡིན་ཕྱིན་ཅི་ནས་
ཀྱང་ཟོལ་རྫུ་བྱ་དགོས། ཡང་གཅིག་བཤད་ན་འབྲེལ་མེད་ཀྱི་དོན་ཆུང་
ས་བཤད་རྡོ་བཤད་བྱས་ཏེ་གསང་བ་ངོ་མ་འགེབས་ཐབས་བྱེད་དགོས།
ཐབས་ཇུས་གསུམ་པ་ནི་ཟོལ་སྦྱོར་གྱིས་གཞན་བསླུ་བ་སྟེ། ངས་
བསམ་པར་གནད་འགག་ལ་ཐུག་པ་མིན་ཚེ། སྤྱང་གྲུང་ལྡན་པར་
བསྟོད་བསྔགས་བྱེད་པ་ལས་རྒོལ་གཏམ་བཏང་ནས་སུན་འབྱིན་བྱས་
ན་ལེགས། དེའི་རྐྱེན་གྱིས་རང་སྣང་གང་ཤར་གྱིས་བདེན་པ་རྫུན་
བརྫུས་བྱེད་པ་ནི་ཐ་ཤལ་གྱི་སྦྱོར་བ་འབའ་ཞིག་སྟེ། ཡང་ན་མི་དེ་རང་
བཞིན་གྱིས་རྫུན་བཟོ་བྱེད་པར་དགའ་བ་ཞིག་དང་། ཡང་ན་རྣམ་རྟོག་
གི་ཞགས་པས་བཅངས་པ་ཞིག ཡང་ན་དྲན་ཤེས་དང་ཤེས་བཞིན་གྱིས་
ཕོངས་པ་ཞིག་ཡིན་སྲིད། སྐབས་འགར་ཟོལ་རྫུ་མི་བྱེད་ཀ་མེད་འབྱུང་
བའི་དགོས་མཁོ་འབའ་ཞིག་གི་ཆེད་དུ་ཟོལ་རྫུ་བྱེད་པར་དུས་དང་དུས་
སུ་གྲ་སྒྲིག་འཛོམ་པོ་བྱེད་ཀྱིན་ཡོད
ཚུལ་འཆོས་ཟོག་རྫུ་བྱེད་པ་ལ་དགེ་མཚན་ཆེན་མོ་གསུམ་ལྡན
པ་སྟེ། གཅིག་ནི་དགྲ་བོའི་མགོ་འཐོམས་པར་བྱས་ཏེ་གྲ་སྒྲིག་མེད
པའི་སྐབས་དང་བསྟུན་ནས་ཕར་རྒོལ་བྱས་ཆོག གལ་སྲིད་མི་ཞིག་
གིས་གཞན་གྱི་དམིགས་ཡུལ་ཤེས་ཚེ་དེས་ཕ་རོལ་པོར་ཉེན་བརྡ་བཏང་
སྟེ་ཕ་རོལ་པོས་བྱེད་ཐབས་སྣ་ཚོགས་ལ་བརྟེན་ནས་གཏོར་བརླག་
བྱེད་པའི་ལས་ལ་བསྐུལ་བར་འགྱུར། གཉིས་སུ་རང་ཉིད་ལ་ཕྱི་བཤོལ་
33

བོད་འགྱུར་རིག་གནས་དཔེ་ཚོགས།
བྱེད་སའི་ལམ་ཁ་ཡངས་མོ་ཞིག་བསྐྱུར་ཐུབ། མི་ཞིག་གིས་ཚ་ཚ་འུར་
འུར་གྱིས་དོན་དག་ཅིག་བསྒྲུབ་པར་གདམ་གསེས་གཉིས་ལས་མེད་
དེ༑ ལེགས་འགྲུབ་དང་ཕམ་ཁའོ། །གསུམ་ན་ལས་སླ་བོའི་ངང་ནས་ཕ་
རོལ་བོའི་དམིགས་ཡུལ་རྩད་གཅོད་བྱ་ཐུབ། འགྲོ་བ་མིའི་རིགས་ཀྱིས་
རང་ཉེས་ཐེར་འདོན་བྱེད་མཁན་ལ་མཛའ་གཅེས་ཞེ་དྲག་བྱེད་ངེས་ཏེ།
གང་བྱུང་དུ་ཐེ་གཏོགས་དང་དཔྱད་བསྡུར་མི་བྱེད་ཅིང་། བསམ་ཚུལ་ཅི་
སྐྱེས་རང་སྣང་གང་ཤར་དུ་མི་བཤད། དེའི་རྐྱེན་གྱིས་སི་ཕེའེན་པའི་ཁ་
དཔེར་རྫུན་གཏམ་ཆུང་ངུ་བཤད་ནས་བདེན་གཏམ་རྙེད་ཅེས་བཤད་
སྲོལ་ཡོད་པ་རེད། ཁ་དཔེ་འདིས་མི་རྣམས་ལ་གཡོ་ཟོལ་གྱི་སྦྱོར་བ་ལ་
བརྟེན་ན་གསང་བའི་མཐིལ་བརྟོལ་ནུས་པའི་གནས་ལུགས་ཤིག་སྟོན་
གྱིན་པ་འདྲ།
དེ་བཞིན་དུ་ཚུལ་འཆོས་ཟོག་རྫུ་བྱས་པར་ཞན་ཆ་གསུམ་འདུག་
སྟེ༑ གཅིག་ན་ཚུལ་འཆོས་ཟོལ་རྫུ་བྱེད་པ་ནི་ནུས་མེད་ཉམ་ཆུང་གི་
མངོན་ཚུལ་ཞིག་ཡིན་པས་ཁ་གསལ་གཞུང་དྲང་གིས་དམིགས་ཡུལ་
མངོན་འགྱུར་འབྱུང་བར་བར་ཆད་བཟོ་ངེས། གཉིས་སུ་ཚུལ་འཆོས་
ཟོག་རྫུ་ཡིས་མི་མང་བོའི་དྲན་པ་བསླུས་ནས་མཉམ་འབྲེལ་བྱེད་
མཁན་མེད་པར་འགྱུར་བས་གྲོགས་མེད་ཁེར་རྐྱང་གིས་དམིགས་ཡུལ་
མངོན་དུ་འགྱུར་བར་འབད་པ་ལས་བྱ་ཐབས་མི་འདུག གསུམ་དུ་ན་
ཚུལ་འཆོས་ཟོག་རྫུ་ཡིས་འགྲོ་བ་མིའི་རིགས་ཀྱི་ཆེས་གཞི་རྩར་གྱུར་
34

བྷེའེ་ཁིན་གྱི་ཐོར་རྩོམ།
པའི་ཀུན་སྤྱོད་ཀྱི་སྲོག་ཤིང་སྟེ། ཡིད་ཆེས་དང་དད་མོས་རྨག་མེད་དུ་
བཟོས་འགྲོ། འདི་ནི་ཚུལ་འཆོས་ཟོག་རྫི་ཆེས་ཚབས་ཆེ་བའི་གནོད་
སྐྱོན་དུ་བགྲངས་ཆོག་ཆོག་རེད།
དེ་བས་ཆེས་ལེགས་པའི་ཐབས་ཤེས་ནི་མཚན་བཟང་བོ་ཞིག་
འབྱོར་བ་དང་གསང་བ་དམ་སྲུང་བྱེད་པའི་གོམས་གཤིས་ལེགས་པོ་
ཞིག་འཇགས་པར་བྱས་ཏེ། སྐབས་དང་སྐབས་སུ་བདེན་པའི་ཆོས་ལ་
རྫུན་གྱི་ཕྲ་བཏབ་ནས་འུ་ཐུག་ཐབས་ཟད་ཀྱི་གནས་སུ་མ་ལྷུང་བ་དེ་
སྲིད་དུ་མགོ་བསྐོར་གཡོ་འཕྲུལ་གྱི་སྦྱོར་བ་བརྩམ་པར་མི་བྱའོ། །

ཕ་མ་བུ་ཕྲུག་གི་འབྲེལ་བའི་སྐོར་གླེང་བ།
རང་གི་བུ་དང་བུ་མོའི་མདུན་སར་ཕ་མས་ནང་སེམས་ཀྱི་དགའ་
སྐྱོ་དང་སྐྲག་སྣང་སྦ་གསང་མི་བྱེད་ཀ་མེད་ཡིན་ཏེ། ཁོ་ཚོའི་དགའ་སྣང་
མང་དུ་འཆད་པའི་དགོས་པ་མེད་ལ། ཁོ་ཚོའི་སྐྱོ་སྣང་དང་སྐྲག་སྣང་
གཏན་ནས་བཤད་མི་རུང་། བུ་ཕྲུག་གིས་ཁོ་ཚོའི་ཡིད་ཀྱི་སྐྱོ་ངལ་སེལ་
ནུས་ལ། ཁོ་ཚོ་སྡུག་བསྔལ་གྱི་རྒྱ་མཚོའི་ཀློང་དུ་འདྲུད་ཀྱང་སྲིད། བུ་
ཕྲུག་གིས་ཁོ་ཚོའི་འཚོ་བའི་ཁུར་བོ་ལྕི་རུ་བཏང་སོང་ནའང་འཆི་བའི་
སྐྲག་སྣང་ཇེ་ཆུང་དུ་བཏང་ཡོད་པ་རེད།
སྤྱིར་དུད་འགྲོས་ཀྱང་རིགས་རྒྱུད་ཆད་མེད་དུ་སྤེལ་ནུས་ནའང་
སྙན་གྲགས་དང་བྱས་རྗེས། རླབས་ཆེན་གྱི་བྱ་བཞག་དོན་དུ་གཉེར་
བའི་རྣམ་དཔྱོད་ནི་འགྲོ་བ་མིའི་རིགས་ཁོ་ནར་ལྡན་པ་ཞིག་ཡིན།
སྐྱེས་བུ་ཁ་ཤས་ཀྱིས་རིགས་རྒྱུད་སྤེལ་མ་ནུས་ཀྱང་བསྐལ་པའི་བར་དུ་
ཉམས་པ་མེད་པའི་མཛད་རྗེས་བཞག་ཡོད་པ་རེད། རྒྱུ་མཚན་ཅི་རེད་
ཅེ་ན།ཁོ་ཚོས་ཤ་ཁྲག་གདོས་བཅས་ཀྱི་འདྲ་བརྙན་གསོན་པོ་ཞིག་བཟོ་
མ་ཐུབ་ནའང་རང་ནུས་ཡོད་དགུ་རྩལ་དུ་སྤྲུགས་ཏེ་བསམ་བློའི་འདྲ་
36

བྷེའེ་ཁིན་གྱི་ཐོར་རྩོམ།
བརྙན་གསོན་པོ་ཞིག་བཟོས་ཡོད། དྲང་མོར་བཤད་ན་གདུང་རབས་
ཆད་པའི་མི་ནི་ཕྱིས་འབྱུང་གི་དོན་ལ་སེམས་ཚེགས་ཆེས་ཆེ་བའི་མི་
དེ་ཡིན་སྲིད། ཐོན་ལས་གསར་སྤེལ་བྱེད་མཁན་དག་གིས་རང་གི་བུ་
དང་བུ་མོར་རེ་བ་ཆེན་པོ་བཅངས་ཡོད་དེ། རྒྱུ་མཚན་ནི་བུ་དང་བུ་མོ་
ནི་ཁོ་ཚོའི་ཁྱིམ་རྒྱུད་འཛིན་མཁན་ཡིན་པར་མ་ཟད། ཁོ་ཚོས་གསར་
སྤེལ་བྱས་པའི་ཐོན་ལས་གང་དེའི་གྲུབ་ཆ་གལ་ཆེན་ཞིག་ཀྱང་ཡིན
པས་སོ།།
སྤྱིར་དྲིན་ཆེན་གྱི་ཕ་མ་གཉིས་དང་སྒོས་སུ་བྱམས་ལྡན་གྱི་ཨ་མ་
ནི་ནམ་རྒྱུན་རང་གི་བུ་དང་བུ་མོར་ཚད་འདས་ཀྱི་བརྩེ་འདང་ཡོད་
པ་རེད། ཇི་སྐད་དུ་སོ་ལི་མན་གྱིས་བུ་ཤེས་རབ་ཅན་གྱིས་ཡབ་ཆེན
དགྱེས་པར་བྱེད་ཅིང་། བུ་ངན་གྱིས་ཡུམ་ཆེན་སྐྱེངས་པར་བྱེད་ཅེས་མི་
རྣམས་ལ་བསླབ་བྱ་གནང་། ཁྱིམ་ཚང་ཕལ་མོ་ཆེར་ཆེས་འདང་བརྩེ་
ཆེ་བའི་བྱིས་པ་ནི། ཆེས་ཆེ་བའམ་ཡང་ན་ཆེས་ཆུང་བའི་བྱིས་པ་དེ་
ཡིན་ངེས་ཤིང་། བྱིས་པ་འབྲིང་བ་དེ་ནམ་ཡང་འདང་མེད་བརྩེ་མེད་དུ་
ལུས་འགྲོ། འོན་ཀྱང་དེ་ནི་ཆེས་མདུན་ལམ་ཅན་གྱི་བྱིས་པ་དེ་ཡིན་
སྲིད།
བྱིས་པ་རྣམས་ཆུང་ངུའི་དུས་སུ་སེར་སྣ་ཆེན་པོར་བསྟེན་མི་རུང་།
དེ་ལྟར་བྱས་ཚེ་ཁོ་ཚོ་གཞི་ནས་མགོ་བདེ་སྐབས་འཚོལ་དང་ཁེ་གྲགས་
ཧམ་གཉེར་བྱེད་དགའ་ཆེ་བའི་ཐ་ཤལ་བ་ཞིག་ཏུ་འགྱུར་བ་དང་། ཐ་ན་
37

བོད་འགྱུར་རིག་གནས་དཔེ་ཚོགས།
ལོག་ལམ་དུ་འཕྱན་ཉེན་ཆེ་ཞིང་། རྗེས་མར་རྒྱུ་ནོར་ལོངས་སྤྱོད་འཛོམ་
ཡང་ཚུལ་མཐུན་གྱིས་བཀོལ་སྤྱོད་བྱེད་མི་ཤེས། ཐབས་ལ་མཁས་
པའི་ཕ་མས་བྱིས་པ་གཉོར་སྐྱོང་བྱེད་སྐབས་སྤྱོད་ལམ་ཚུལ་ལྡན་ཞིག་
ཆགས་པར་རེ་བ་ནན་མོ་འདོན་དགོས་པ་དང་སྒོར་མོ་ལག་ལེན་གྱི་
ཐད་ནས་ཅུང་ཟད་གུ་ཡངས་པར་བྱས་ཚེ་ཕན་འབྲས་ཆེན་པོ་འབྱུང་
ངེས་པར་བཤད།
(ཕ་མ་དང་དགེ་རྒན། ཁྱིམ་གཡོག་པ་སོགས) གླེན་པ་རྣམས་
ཀྱིས་བྱིས་པ་རྣམས་ལ་ཆུང་དུས་སུ་ཕུ་ནུའི་བར་ལ་འགྲན་རྩོད་བྱེད་
པའི་སྐུལ་མ་བྱེད། འདི་ལྟར་བྱས་ན་རྗེས་སོར་ནར་སོན་ཚེ་ཁོ་ཚོ་
འགྲིག་མཐུན་མི་ཡོང་ཞིང་ཁྱིམ་ཚང་དུ་མཛའ་མཐུན་མཉམ་གནས་
བྱེད་ཐབས་བྲལ།
ཨེ་ཋི་ལཱེའི་མི་རྣམས་ཀྱིས་བུ་ཕྲུག་དང་ཚ་བོ་ཚ་མོའམ། ཉེ་འབྲེལ་
གྱི་གཉེན་ཚན་གང་ཡིན་ཡང་རུང་རང་གི་ཁྱིམ་རྒྱུད་ལ་གཏོགས་པའི་
རྗེས་རབས་པ་ཡིན་ཕྱིན་ཉེ་དགའ་ཕྱོགས་ཞེན་མི་བྱེད་པར་རང་གི་ཤ་
ལས་མཆེད་པའི་བུ་ཕྲུག་ནང་བཞིན་གཅེས་སྐྱོང་བྱེད་ཅིང་། ངག་དྲང་
མོས་བཤད་ན་རྗེས་རབས་པ་དག་ཀྱང་ཕལ་ཆེ་བ་དེ་བཞིན་ཉིད་དེ། ང་
ཚོས་རྒྱུན་དུ་ཚ་བོ་ཚ་མོ་ཁ་ཤས་ཤིག་གི་ཕྱིའི་ཚུགས་ཀ་རྣམ་འགྱུར་
དང་ལུས་ངག་གི་སྤྱོད་པ་དེ་རང་གི་ལུས་རྟེན་བསྐྱེད་པའི་ཕ་མ་ལས་ཁུ་
བོ་དང་ཞང་བོའམ་གཉེན་ཚན་གྱི་རྒན་རབས་པ་དག་དང་འདྲ་བའི་
38

བྷེའེ་ཁིན་གྱི་ཐོར་རྩོམ།
སྣང་ཚུལ་མཐོང་འོངས། འདི་དག་ཐམས་ཅད་ནི་གདོད་མའི་ཁྲག་རྒྱུད་
ཀྱི་འབྲེལ་བས་བསྐྱེད་པ་རེད།
བྱིས་པའི་ལོ་ན་ཇི་ལྟར་ཕྲ་ན་ཡར་བསྐྱེད་དེ་ལྟར་འབྱུང་སླ་བས་
ཕ་མ་རྣམས་ཀྱིས་སྔ་མོ་ནས་རང་གི་བྱིས་པར་འཚམ་པའི་ལས་
རིགས་དང་འབྲེལ་ཡོད་ཀྱི་བསླབ་བྱ་འདེམ་ན་འགྲིག དེ་བཞིན་དུ་
ཕ་མ་དག་གིས་བྱིས་པའི་འདོད་བློ་དེ་འདྲའི་གཙིགས་ཆེན་དུ་འཛིན
མི་རུང་སྟེ། བྱིས་པས་གནས་སྐབས་བསྒྲུབ་པར་འདོད་པའི་ལས་གང་
དེར་སླད་མར་ཁོ་ཚོས་དེ་འདྲའི་དགའ་མོས་བྱེད་པའི་ངེས་པ་ཡོད་མི་
སྲིད། གལ་སྲིད་བྱིས་པའི་དགའ་ཕྱོགས་སམ་འཇོན་ཐང་ཀུན་ལས་
ཁྱད་དུ་འཕགས་པ་བྱུང་ཚེ་གང་དེའི་འཕེལ་རྒྱས་ལ་བར་ཆད་བཟོ་བ་
དང་བཀག་འགོག་གཏན་ནས་བྱེད་མི་རུང་། སོ་སྐྱེས་ཕལ་བ་རྣམས་
ལ་མཚོན་ན་་ཆེས་ལེགས་པའི་འཚོ་བའི་ལམ་ཁ་ཞིག་བདམས་ཚེ།
གོམས་པའི་སྟོབས་ཀྱི་དབང་གིས་ཁྱོད་ཀྱིས་དགའ་སྣང་དང་བག་
ཕེབས་ཀྱི་ངང་ནས་འཚོ་བ་སྐྱེལ་ཐུབ་ངེས་ཞེས་པ་ནི་ཤིན་ཏུ་མད་པའི་
ལེགས་བཤད་རང་རེད། དེ་ལས་ཀྱང་རྒྱུན་རིང་སྦྱོང་བརྡར་བྱས་པ
བརྒྱུད་ནས་དཀའ་བ་སླ་རུ་བསྒྱུར་བར་ནུས་ཞེས་པ་འདིའང་གནད་
ལ་འཁེལ་བའི་བདེན་དོན་འཁྲུལ་མེད་རང་རེད། ད་དུང་ཡིད་འཇོག་བྱ་
རྒྱུ་ཞིག་ལ། ཤུལ་བཞག་རྒྱུ་ནོར་འཛིན་དབང་མ་བྱུང་བའི་བྱིས་པ་ཆུང་
ངུ་དག་གིས་ནམ་རྒྱུན་རང་གི་རྩོལ་བ་ལ་བརྟེན་ནས་འཕེལ་རྒྱས་ཀྱི་
39

བོད་འགྱུར་རིག་གནས་དཔེ་ཚོགས།
ལམ་ཁ་ཡངས་པོ་ཞིག་བསྙེགས་ཐུབ་ཅིང་། ཕ་མའི་ཤུལ་བཞག་བདག་
འཛིན་དང་ལོངས་སུ་སྤྱོད་མཁན་དག་གིས་ནམ་ཡང་རླབས་ཆེན་གྱི་
བྱ་བཞག་འགྲུབ་པར་དཀའ།

གཉེན་དོན་དང་མི་རྐྱང་གི་སྐོར་གླེང་བ།
ཆང་ས་བརྒྱབ་ཟིན་པའི་མི་ཡིས་གཞི་ནས་ལས་ཀྱི་ལྷ་མོར་གཏའ་
མ་ཞིག་ཕུལ་ཡོད་པ་རེད། ཁྱོད་ཀྱིས་བསྒྲུབ་པར་རྩོམ་པའི་བྱ་བཞག་
དེ་དགེ་བ་དང་སྡིག་པ་གང་ཡིན་ཡང་རང་གི་ཆུང་མ་དང་བུ་ཕྲུག་ནི་བྱ་
བཞག་དེ་བསྒྲུབ་པའི་བར་ཆད་ཅིག་ཏུ་འགྱུར་ངེས་ཡིན།
དེའི་རྐྱེན་གྱིས་སྲིད་པ་ཆགས་པའི་ཚུན་ཆད་དུ་སེམས་ཅན་སྤྱི་
ལ་ཕན་པའི་རླབས་ཆེན་གྱི་མཛད་པ་དང་འཕྲིན་ལས་ནི་ཆུང་མ་
དང་བུ་ཕྲུག་མེད་པའི་མི་རྐྱང་ཏག་ཏག་གིས་བསྐྱངས་ནས་འོངས་པ་
རེད། སྐྱེས་བུ་འདི་དག་གིས་རང་སེམས་ནས་འགྲོ་བ་ཐམས་ཅད་རང་
གི་ཁྱིམ་ཐབ་ཏུ་བསུས་ཡོད་ཅིང་། ཁོ་ཚོའི་རྒྱུ་ནོར་སྐྱེ་འགྲོ་ཡོངས་ལ་
རྫོངས་པའི་ཚབ་ཏུ་ཕུལ་ཡོད་པ་རེད། སྤྱིར་ཆུང་མ་བུ་ཕྲུག་འཛོམ་པའི་
མི་ནི་འབྱུང་འགྱུར་གྱི་ལས་ལ་སེམས་ཁུར་ཆེས་ཆེ་བ་ཤ་སྟག་ཡིན་ཏེ།
མི་སུས་ཀྱང་རང་གི་ཤ་ལས་ཆད་པའི་གཅེས་ཕྲུག་གིས་མ་འོངས་པར་
བདེ་སྐྱིད་ཀྱི་འཚོ་བ་ཞིག་རོལ་ཐུབ་པའི་སྨོན་ལམ་འདེབས་ཀྱིན་པས་
སོ༑༑
41

བོད་འགྱུར་རིག་གནས་དཔེ་ཚོགས།
འཇིག་རྟེན་དུ་ཁེར་རྐྱང་དུ་འཚོ་བའི་མི་ཁ་ཤས་ཀྱིས་སེམས་སུ་
རང་ཉིད་མ་གཏོགས་མི་བསམ་ཞིང་། མ་འོངས་པར་རང་ཉིད་དང་
འབྲེལ་བ་ཡེ་ནས་མེད་པར་བསམ་མཁན་ཡོད་ལ། གཞན་འཇིག་རྟེན་
དུ་ད་དུང་རང་གི་ཆུང་མ་དང་བུ་ཕྲུག་ནི་ཁུར་བོ་ལྷག་མ་ཞིག་ཏུ་བསམ་
མཁན་ཡང་ཡོད་པ་རེད། དེ་ལས་ཀྱང་གླེན་རྟགས་ཚ་བའི་འབྱོར་ལྡན་
པ་ཁ་ཤས་ཤིག་གིས་རང་ཉིད་ལ་བུ་ཕྲུག་མེད་པའི་ཚུལ་ལ་དགའ་བོ་
བྱེད་མཁན་ཡོད་དེ། ཁོ་ཚོས་བུ་ཕྲུག་མེད་ཚེ་རྒྱུ་ནོར་ཐམས་ཅད་རང་
གཅིག་པུར་དབང་འོངས་སེམས་ཀྱིན་ཡོད་པ་རེད། ཁྱེད་ཅག་གིས་
གླེང་མོལ་འདི་འདྲ་ཞིག་གོ་ཡོད་ངེས་ཏེ། ཀ་བས། མི་ག་གེ་མོ་ནི་འབྱོར་
བདག་ཕྱུག་ཆེན་ཞིག་རེད་ཅེས་པར། ཁ་བས་མ་རངས་པའི་ངག་
གིས།་རེད་ཡ།ཁོས་བུ་ཕྲུག་གོ་ར་གང་གསོ་དགོས་ནི་རེད་ཟེར་བ། ཉན་
པ་ཙམ་གྱིས་བུ་ཕྲུག་དག་གིས་མི་དེའི་རྒྱུ་ནོར་ཇེ་ཉུང་དུ་གཏོང་གིན་པ་
དང་འདྲ།
ཁེར་རྐྱང་གི་འཚོ་བ་གདམ་གསེས་བྱེད་མཁན་མང་ཆེ་བ་རང་
མགོ་རང་རྒྱལ་བྱེད་པའི་ཆེད་དུ་ཡིན་འདུག ལྷག་པར་དུ་རང་གཅེས་
ཅན་དང་རང་ཤེད་ཅན་གྱི་མི་ལ་མཚོན་ན་དེ་འདྲ་རང་རེད། རྒྱུ་མཚན་
ནི་མི་འདིའི་རིགས་ནི་ཚོད་འཛིན་གྱི་སྤྱོད་ཚུལ་ཅི་རིགས་ལ་ཚོར་ཤེས་
ཧ་ཅང་རྣོ་བས། སྐབས་འགར་ཁོ་ཚོས་སྐེ་རགས་དང་ཨོ་སུའི་འཐེན་
ཐག་སོགས་ཀྱང་རང་གཅུན་བྱེད་ཀྱི་འཆིང་སྒྲོག་ཏུ་བལྟ་བ་རེད།
42

བྷེའེ་ཁིན་གྱི་ཐོར་རྩོམ།
དོན་དངོས་སུ་མི་རྐྱང་རྣམས་ནི་ཆེས་བཟང་བའི་གྲོགས་པོ་དང་
ཆེས་བཟང་བའི་བདག་པོ།ཆེས་བཟང་བའི་གཡོག་པོར་འགྱུར་སླ་ཡང་
ཆེས་བཟང་བའི་སྤྱི་དམངས་ཤིག་ཏུ་འགྱུར་དཀའ་སྟེ། ཁོ་ཚོས་ཡུལ་
དུས་ངེས་མེད་དུ་གནས་སྤོ་བ་དང་བྲོས་བྱོལ་བྱེད་པས་སོ། །བྱེས་བྱོལ་
ཉེས་ཅན་ཕལ་ཆེ་བ་མི་རྐྱང་ཁོ་ན་རེད།
ལུས་ངག་ཡིད་གསུམ་དམ་པའི་ཆོས་ལ་གཞོལ་བའི་རབ་བྱུང་
བ་ནི་ཁེར་རྐྱང་གི་འཚོ་བར་ཧ་ཅང་འཚམ། དེ་ལྟར་མིན་ཚེ་ཁོ་ཚོས་
བྱམས་དང་བརྩེ་བ་ཆེན་པོས་ཁྱིམ་མི་སྐྱོང་བ་དེ་དཀོན་མཆོག་ལ་
མཆོད་འབུལ་བྱེད་པ་ལས་ཀྱང་མཆོག་ཏུ་བལྟ་ངེས་རེད། ཁྲིམས་དཔོན་
དང་ཁྲིམས་རྩོད་པ་ཡིན་ཕྱིན་མི་རྐྱང་ཡིན་མིན་ལ་འབྲེལ་བ་ཆེན་པོ་
ཡོད་མི་སྲིད་དེ། ཁོ་ཚོའི་དྲུང་དུ་འཁོར་གཡོག་ངན་པ་ཞིག་ཡོད་ཚེ།
དེའི་ཕྲ་མ་འཇུག་པའི་ནུས་པར་ཆུང་མ་ཡིས་ཀྱང་དོ་ཟླར་མི་འོངས།
དམག་མིའི་ངོས་ནས་བཤད་ན། གང་དེར་ཁྱིམ་ཐབ་ཡོད་པ་ནི་དགའ་
འོས་པའི་དོན་དག་ཅིག་ཏུ་བརྩི་ཆོག་སྟེ། ཁྱིམ་ཚང་གི་གཟི་བརྗིད་ཀྱིས་
ཁོ་ཚོའི་སེམས་གཏིང་གི་འགན་ཁུར་གྱི་འདུ་ཤེས་དང་དཔའ་ངར་སློང་
ཐུབ། ཚུལ་འདི་ཏུར་ཀིའི་དཔེ་གཞི་ལས་ར་སྤྲོད་བྱེད་ཐུབ་པ་སྟེ། དེ་གའི་
སྲོལ་རྒྱུན་དུ་གཉེན་དོན་དང་ཁྱིམ་གཞིར་དེ་འདྲའི་རྩིས་ཆེན་མི་བྱེད་
པས་ཡུལ་དེ་གའི་འཐབ་མོ་བར་དཔའ་ངར་གྱིས་ཕོངས་པར་བཤད།
དེའི་རྐྱེན་གྱིས་ཆུང་མ་དང་བུ་ཕྲུག་ནི་མིའི་རིགས་ཀྱི་བར་ཆད་
43

བོད་འགྱུར་རིག་གནས་དཔེ་ཚོགས།
ཅིག་ཏུ་མ་ཟད་སྦྱོང་བརྡར་ཞིག་ཀྱང་ཡིན་པར་བཤད་ཆོག ཁེར་རྐྱང་
དུ་འཚོ་བའི་མི་དེའི་རིགས་ཀྱིས་རང་གཅིག་པུས་རྒྱུ་ནོར་འཛད་གྲོན་
དུ་གཏོང་དཀའ་བས་དངུལ་ལོར་འཛད་པའི་སྐབས་དག་ཏུ་གཏོང་ཕོད་
ཆེ་ཞིང་ལག་གཤོག་ཡངས་པའི་ཚུལ་དུ་འདུག་ཀྱང་། ཕྱོགས་གཞན་
ནས་བཤད་ན་ཁོ་ཚོ་ནི་སེམས་རྒྱུད་རྩུབ་པའི་རིགས་སུ་གཏོགས་
པས (ཁྲིམས་དཔྱོད་ཀྱི་ལས་ཀ་གཉེར་བར་ཧ་ཅང་འཚམ།) ཁོ་ཚོས་
གཞན་ཉིད་ཚུལ་ཇི་ལྟར་བརྩེ་བས་སྐྱོངས་དགོས་ཚུལ་མི་ཤེས།
ངང་རྒྱུད་བརྟན་པའི་མི་ཡིས་བློ་བརྟན་འགྱུར་མེད་ཀྱིས་གོམས་
སྲོལ་བླ་རུ་བཀུར་ནས་ཀུན་ལས་མཆོག་ཏུ་ལྟ་བས་ཀུན་གྱིས་ཟོལ་མེད་
པའི་ཚེ་གྲོགས་སུ་བསྟེན་པར་བྱེད་དེ། དཔེར་ན་ངག་རྒྱུན་དུ་ཡཱུའུ་ལེ་སཱེ་
ཟི་ཡིས་གཞོན་པའི་ལང་ཚོ་ཡལ་བའི་ལྷ་ལྕམ་གྱི(སྒེག་ཉམས་ཅན་
ཡི་ཟས་གྱི་ལྷ་མོ་ལྷུའུ་ནོའོ) ཡི་ཆེད་དུ་འཆི་མེད་ཀྱི་དངོས་གྲུབ་ཁྱི་ཡི་ཇ
བཞིན་སྤངས་པ་རེད།
ཁེར་རྐྱང་དུ་འཚོ་བ་སྐྱེལ་བའི་སྐྱེས་མ་དག་ནི་ཁེངས་དྲེགས་རང་
རློམ་ཆེ་བ་སྟེ། ཁོ་ཚོས་ཚངས་སྤྱོད་ཀྱི་ཚུལ་ཁྲིམས་སྲུང་འཛིན་བྱེད་པ་
ནི་རང་མོས་ཀྱི་ཉེར་ལེན་ཞིག་ཡིན་ཚུལ་ཀུན་ལ་ངོམས་པ་དང་འདྲ།
གལ་སྲིད་བུད་མེད་ཅིག་གིས་རང་གི་ཁྱོ་ག་ནི་སྤྱང་གྲུང་ལྡན་ཞིང་
ཕུལ་དུ་བྱུང་བ་ཞིག་ཡིན་པ་གཟི་བརྗིད་ཅིག་ཏུ་རློམ་ཚེ། དེ་ནི་ཁོ་མོ་བློ་
དཀར་འགྱུར་མེད་ཡིན་པའི་ཁག་ཐེག་སྨྲ་མེད་པ་ཞིག་ཡིན་ལ། གལ་
44

བྷེའེ་ཁིན་གྱི་ཐོར་རྩོམ།
སྲིད་བུད་མེད་ཅིག་གིས་རང་གི་ཁྱོ་ག་དོགས་པ་ཚ་ཞིང་ཕྲག་དོག་ཆེ་
བ་ཞིག་ཡིན་པ་རྟོགས་ཚེ།ཁྱོ་གར་དེ་འདྲའི་བློ་ཉེ་བ་བྱེད་མི་སྲིད།
མི་ཚེའི་འཚོ་བའི་ཁྲོད་དུ་ཆུང་མ་ནི་གཞོན་པའི་དུས་ཀྱི་མཛའ་མོ་
དང་དར་མའི་སྐབས་ཀྱི་གཏན་གྲོགས། ཚེ་སྨད་ཀྱི་ལམ་གྲོགས་ཡིན་
པས། ཚེ་གཅིག་ལུས་གཅིག་ལ་ལས་མཐུན་གྱི་ཚེ་གྲོགས་ཤིག་དང་
འཕྲད་པ་བྱུང་ཚེ་ག་དུས་གཉེན་བསྡེབས་ཀྱང་འཕྱི་བ་མི་འདུག
རྟོག་གེ་བ་ཞིག་གིས་འདིའི་ཐད་ནས་དགོངས་འཆར་ཡག་པོ་
གནང་མྱོང་བ་སྟེ། གཞན་གྱིས་ཁྱིམ་ཐབ་འཛིན་པའི་དུས་ཡག་ཤོས་
ག་དུས་ཡིན་ཚུལ་འདྲི་དུས། ཁོས་གཞོན་དུས་མི་འོས་ཤིང་། རྒས་དུས་
དགོས་པ་མེད་ཅེས་གསུངས་མྱོང་།
ང་ཚོས་ཕོ་ངན་སྡིག་པ་རྭ་ཅན་གྱིས་བུད་མེད་མཛངས་མ་ཆུང་
མར་བསུས་པའི་དཔེ་མང་བོ་རྒྱུན་དུ་མཐོང་ཐུབ་སྟེ། དེའི་རྒྱུ་མཚན་
ཡང་ཕོ་ངན་པའི་གནས་སྐབས་ཙམ་གྱི་སྤྱོད་བཟང་དེ་ཀུན་ལས་རྩ་ཆེ་
བར་སྣང་བ་ཡིན་ངེས་སྙམ། གཅིག་ཏུ་ན་མཛངས་མ་དེ་དག་གིས་རང་
གི་བཟོད་བསྲན་གྱི་ནུས་པ་གཟི་བརྗིད་དུ་སྒོམ་པའི་རྐྱེན་གྱིས་ཡིན་
ཀྱང་སྲིད། ཡིན་ཡང་ཕོ་ངན་དག་གིས་མཛངས་མ་ཆུང་མར་བསུ་དུས་
གཉེན་ཉེ་མཛའ་གྲོགས་རྣམས་མོས་མཐུན་མ་བྱུང་བའི་གནས་ཚུལ་
འོག་རང་མོས་ཀྱིས་བདམས་གསེས་བྱས་པ་ཡིན་པས། གཉེན་དོན་
འདིའི་རིགས་ལ་ཕམ་ཉེས་གཏན་ནས་འབྱུང་མི་སྲིད་དེ། རྒྱུ་མཚན་
45

བོད་འགྱུར་རིག་གནས་དཔེ་ཚོགས།
ནི་ནམ་ཞིག་ཕམ་ཉེས་བྱུང་ཚེ་མཛངས་མ་དག་གིས་རང་ཉིད་གླེན་པ་
ཞིག་ཡིན་པའི་བདེན་པ་ར་སྤྲོད་པའི་ཚུལ་དུ་འགྱུར་བས་སོ། །

ཕྲག་དོག་གླེང་བ།
མིའི་རིགས་ཀྱི་སེམས་བྱུང་ཀུན་ལས་ཡིད་ཀྱི་བརྟན་པ་དབང་
མེད་དུ་ཤོར་བར་བྱེད་པ་ནི་བརྩེ་དུང་དང་ཕྲག་དོག་སྟེ། སེམས་བྱུང་
འདི་གཉིས་ཀས་མིའི་ནང་སེམས་ཀྱི་འདོད་པ་དྲག་ཏུ་སློང་ནུས་པར་མ་
ཟད། འཕྲལ་མར་དྲན་རྟོག་དང་འཕྲུལ་སྣང་གི་ངོ་བོར་སྨིན་ནས་ཀུན་
གྱི་མིག་ལམ་དུ་ཤ་ལེར་མངོན་འོངས་ཤིང་། ལྷག་པར་དུ་བརྩེ་བ་འཆང་
ཡུལ་དང་ཕྲག་དོག་བྱ་ཡུལ་གྱི་མི་དེའི་སྟེང་དུ་བབས་ཚེ། འཇིག་རྟེན་དུ་
དངོས་གནས་བསླུ་བྲིད་ཟེར་བའི་ཆོས་ཤིག་ཡོད་པ་བདེན་ན། འདི་ནི་
བསླུ་བྲིད་ཀྱི་གཞི་གཙོ་བོ་ཞིག་ཏུ་འགྱུར་ངེས་སོ། །
དེ་མཚུངས་སུ། ང་ཚོས 《ཡི་ཤུའི་གསུང་རབ》 ཏུ་ཕྲག་དོག་
ལ་དུག་མིག་ཏུ་འབོད་ཅིང་སྐར་དཔྱད་པས་བཀྲ་མི་ཤིས་པའི་གཟའ
སྐར་གྱི་འཕྲོད་སྦྱོར་སྔ་ལྟས་ངན་པར་བཤད། རྐྱེན་དེའི་དབང་གིས་མི་
རྣམས་ཀྱིས་ད་ལྟའི་བར་དུའང་ནང་སེམས་ཀྱི་ཕྲག་དོག་གི་མེ་ལྕེ་དྲག
ཏུ་མཆེད་དུས་ཕྲག་དོག་བྱེད་མཁན་གཞི་ནས་ཚིག་པ་ཟ་བའམ་མིག་
ཚ་བར་འགྱུར་ངེས་པ་ཁས་ལེན་ཞིང་། ཁ་ཅིག་གིས་ཐུགས་གཟབ་ཡིད་

བོད་འགྱུར་རིག་གནས་དཔེ་ཚོགས།
འཇོག་བྱས་པ་བརྒྱུད་ནས་ཕྲག་དོག་གི་སྦྱོར་བས་ཆེས་གནོད་པ་སྐྱེལ་
སླ་བའི་དུས་ནི་ཕྲག་དོག་བྱ་ཡུལ་ཏག་ཏག་བློ་ཡིད་ཚིམ་པའི་དུས་སམ་
དགའ་བས་མྱོས་པའི་སྐབས་ཡིན་ཏེ། རང་གི་མགོ་ཐོག་ན་གནམ་སྔོན་
པོ་མ་གཏོགས་མེད་སྙམ་པའི་རང་རློམ་ཆེན་པོ་དེས་ཕྲག་དོག་གི་མེ་
ལྕེ་དྲག་ཏུ་མཆེད་པའི་སྐྱོར་མ་བྱེད་ངེས། ཏག་ཏག་སྐབས་འདི་ཤེད་དུ་
ཕྲག་དོག་བྱ་ཡུལ་གྱི་གང་ཟག་གི་ནང་སེམས་ཀྱི་འགྱུར་བ་ལུས་ངག་
ཏུ་འཆར་སླ་བས་ན་གང་དེར་གཞི་ནས་གནོད་འཚེ་ཐེབས་སླའོ། །
་གནས་སྐབས་སུ་གནད་དོན་འདི་དག་མི་གླེང་བར་བྱ
སྤྱིར་གནད་དོན་འདི་དག་ལ་སྐབས་བསྟུན་གྱིས་བསམ་བློ་གཏོང་
རིན་ཡོད་པར་སྲིད་ཀྱང་།) ངས་འདིར་གླེང་འདོད་པ་ནི་སུ་དག་
གཞན་ལ་ཕྲག་དོག་བྱེད་དགའ་ཆེ་བ་དང༌། སུ་དག་ལ་ཕྲག་དོག་གི་
གནོད་པ་ཐེབས་སླ་བ། སྤྱི་པའི་ཕྲག་དོག་དང་མི་སྒེར་གྱི་ཕྲག་དོག་
དབར་ཁྱད་པར་ཅི་ཡོད་ཀྱི་སྐོར་ཡིན།
ཐ་ཤལ་སྤྱོད་ངན་ཅན་གྱིས་ཡ་རབས་སྤྱོད་བཟང་ཅན་ལ་ཕྲག་
དོག་བྱེད་ངེས་པ་གདོན་མི་ཟ་སྟེ། མི་སེམས་ནི་ཡང་ན་རང་གི་ཡོན་
ཏན་གྱི་བཅུད་ཀྱིས་གསོ་དགོས། ཡང་ན་གཞན་པའི་ཉེས་སྐྱོན་གྱི་
བཅུད་ཀྱིས་གསོ་དགོས་པའི་དབང་གིས། ཕྲག་དོག་བྱེད་དགའ་ཆེ་
བའི་མི་ནི་ཏག་ཏག་རང་ལ་ཡོན་ཏན་དབུལ་ཞིང་གཞན་གྱི་ཡོན་ཏན་
མཐོང་བའི་ཤེས་རབ་ཀྱིས་ཕོངས་པས་ནམ་རྒྱུན་གཞན་གྱི་བདེ་བ་ཕུང་
48

བྷེའེ་ཁིན་གྱི་ཐོར་རྩོམ།
སྦྱོར་གྱི་ཐབས་ལ་བརྟེན་ནས་རང་ཉིད་ལ་སེམས་གསོ་བྱེད་དགོས་བྱུང་
བ་རེད། སུ་ཞིག་སྤྱོད་པ་བཟང་བོའི་ཉེར་ལེན་གྱི་རྒྱུ་དང་བྲལ་ཚེ། དེས་
གཞན་གྱི་ཡ་རབས་ཀྱི་སྤྱོད་པར་ངན་སྨས་བྱས་ཏེ་ཕྱོགས་གཉིས་ཀ་དོ་
མཉམ་ཡོང་བར་འབད་ཀྱིན་ཡོད།
ཇུས་གཏོགས་ཚ་ཞིང་གསང་བ་རྩད་གཅོད་བྱེད་པར་དགའ་བའི་
མི་ནི་ཏག་ཏག་ཕྲག་དོག་བྱེད་པར་དགའ་སྟེ། དཀའ་ལས་ཁག་པོ་
བརྒྱབ་ནས་གཞན་གྱི་གསང་བ་རྩད་གཅོད་བྱེད་དོན་ནི་གསང་བ་དེ་
རྩད་གཅོད་བྱེད་མཁན་གྱི་བདེ་སྡུག་དང་དམ་དུ་འབྲེལ་བས་ཡེ་ནས་
མིན། རྩད་གཅོད་བྱེད་མཁན་ཉིད་ཀྱིས་ཟུར་ནས་གཞན་གྱི་སྐྱིད་སྡུག་
ཅི་འབྱུང་ལ་ལྟད་མོར་གཡེང་ནས་ཟློས་གར་ལ་རོལ་མྱོང་བྱེད་པ་ལྟ་
བུའི་དགའ་སྣང་དེ་ཉམས་སུ་མྱོང་བའི་ཕྱིར་དུའོ། །བློ་གཅིག་སེམས་
གཅིག་གིས་རང་དོན་ཁོ་ན་གཙིགས་སུ་འཛིན་པའི་མི་ལ་ཕྲག་དོག་
ལངས་པའི་དགོས་པ་མི་འདུག་སྟེ། ཕྲག་དོག་ནི་ཕྱོགས་མེད་དུ་འཕྱན་
པའི་སེམས་བྱུང་ཞིག་ཡིན་ལ། ནམ་རྒྱུན་རང་སར་མི་སྡོད་པར་ཕྱི་རོལ་
ཏུ་གཡེང་ནས་འཆམ་འཆམ་བྱེད་པས། སྲིད་པའི་ཁ་དཔེར་ཡང་སྐལ་
མེད་སར་སྐེ་སྲིང་མཁན་དག་གིས་དོན་དག་དགའ་ཞིག་དྲན་གྱིན་
མེད་པར་གསུངས་མྱོང་བ་ནི་བདེན་པའི་གཏམ་མོ། །
སྐུ་དྲག་གི་རྒྱུད་པ་རྣམས་ཀྱིས་ནམ་རྒྱུན་གཞན་ཉིད་གོ་གནས་
འཕར་བའི་སྐབས་དག་ཏུ་འཁང་ར་བྱེད་ངེས་ཏེ། རྒྱུ་མཚན་ནི་ཕྱོགས་
49

བོད་འགྱུར་རིག་གནས་དཔེ་ཚོགས།
གཉིས་ཀའི་བར་ཐག་ཇེ་ཉེར་གྱུར་པའི་རྐྱེན་གྱིས་ཡིན་ངེས་ཤིང་། འདི་
ནི་མིག་དབང་འཕྲུལ་ནས་མཚལ་ཁ་ལྗང་ཁུར་མཐོང་བའི་ངང་ཚུལ་
རང་རེད། དོན་དུ་ཕ་རོལ་པོའི་གོ་གནས་འཕར་བ་ཡིན་ཡང་ཁོ་ཚོས་
རང་ཉིད་ཀྱི་གོ་གནས་འགྲིབ་པར་འཁྲུལ་བ་རེད།
དབང་བོ་སྐྱོན་ཅན་དང་བགྲེས་སོང་། ཉུག་རུམ་པ་དང་ནལ་བུ་
དག་ནི་རང་བཞིན་གྱིས་ཕྲག་དོག་བྱེད་པར་དགའ་སྟེ། རང་སྟེང་གི་
ཞན་ཆ་བསྲིང་ཐབས་མེད་པའི་མི་ཡིས་ནམ་རྒྱུན་ཐབས་བརྒྱ་ཇུས་
སྟོང་གིས་གཞན་གྱི་སྐྱོན་མཚང་འབྲུ་ངེས་ཡིན། ལྡོག་སྟེ་ཁོ་ཚོར་ཞུམ་
པ་མེད་པའི་སྙིང་སྟོབས་དང་རང་གི་ཞན་ཆ་གཟི་བརྗིད་དུ་བསྒྱུར་བའི
སྙིང་རུས་ཆེན་པོ་ལྡན་ཚེ། མི་རྣམས་ཀྱིས་ཉུག་རུམ་པ་ག་གེ་མོ་དང་
འཐེང་བོ་ག་གེ་མོས་བླ་ན་མེད་པའི་མཛད་རྗེས་ཆེན་པོ་བཞག་སོང་
ཞེས་ཡི་རང་བྱེད་ངེས་པ་ནང་བཞིན་ཁོ་ཚོའི་མཛད་སྤྱོད་ལ་བཀུར་
བསྟི་བླ་མེད་བྱེད་པར་འགྱུར་ཏེ། འཐེང་བོ་ཨ་ལྗེ་ས་ལེའེ་ཡེ་སི་དང་
ཋ་མིར་ལེའེན། ཉུག་རུམ་པ་ནཱར་སེ་སི་སོགས་ཀྱིས་རང་གི་རྩོལ་བ
ལ་བརྟེན་ནས་ཁྱད་དུ་འཕགས་པའི་གཟི་བརྗིད་བརྩོན་ལེན་བྱས་པ
བཞིན་ནོ། །
དཀའ་ལས་ཁག་པོ་བརྒྱབ་ནས་ཁ་རྗེ་དབང་ཐང་རྒྱས་པའི་མི་
ཡང་རང་བཞིན་གྱིས་ཕྲག་དོག་བྱེད་པར་དགའ་སྟེ། ཁོ་ཚོ་དུས་ཀྱིས་
རིས་སུ་བོར་བའི་དྭ་ཕྲུག་དང་འདྲ་བར། གཞན་ལ་གོད་ཆག་བྱུང་ཚེ་
50

བྷེའེ་ཁིན་གྱི་ཐོར་རྩོམ།
ད་གཟོད་རང་ཉིད་ཀྱི་དཀའ་སྡུག་གི་མྱོང་བ་བཟོད་ཐུབ་པའི་ངེས་ཤེས་
འཆང་གིན་ཡོད་པ་རེད།
བྲེལ་ཤ་ཚ་ཞིང་རློམ་སེམས་ཆེན་པོས་རང་ཉིད་ཕྱོགས་གང་ཐད་
ནས་ཕ་རོལ་ལས་རྣམ་པར་རྒྱལ་ན་བསམ་པའི་མི་ཡང་རང་བཞིན་
གྱིས་ཕྲག་དོག་བྱེད་དགའ་ཆེ་བ་སྟེ། དྲང་མོར་བཤད་ན་ཁོ་ཚོར་ཕྲག་
དོག་བྱ་ཡུལ་མེད་པ་གཏན་ནས་མ་ཡིན་ཏེ། ཁོ་ཚོས་རང་ཉིད་ཕྱོགས་
གང་ཐད་ནས་ཀུན་ལས་རྣམ་པར་རྒྱལ་ན་བསམ་པའི་ཧམ་སེམས་ཆེ་
ཡང་། དོན་གཉེར་ཅན་གྱི་སྐྱེས་བུ་མང་བོ་ཞིག་བྱེ་བྲག་གི་ཁྱབ་ཁོངས་
གང་རུང་ནས་ཁོ་ཚོ་ལས་གཟེངས་སུ་ཐོན་ངེས་པ་གདོན་མི་ཟ། རློམ་
གྱི་གོང་མ་ཨེའེ་བྷི་རཱེ་ཡན་ནི་འདིའི་རིགས་སུ་གཏོགས་ཏེ། ཁོ་རང་
སྙན་ངག་དང་རི་མོ། བཟོ་རིག་གི་སྒྱུ་རྩལ་ལ་དུངས་བའི་དབང་གིས་
ཁོས་ཕུལ་དུ་བྱུང་བའི་སྙན་ངག་པ་དང་རི་མོ་བ། བཟོ་རིག་མཁན་པོར་
ཞེ་ནས་ཕྲག་དོག་བྱས་པ་རེད།
གཞན་ད་དུང་གཉེན་ཉེ་མཛའ་གྲོགས་དང་གཞུང་སའི་དཔོན་
རིགས། ཆུང་འདྲིས་རྩེད་གྲོགས་སོགས་ཀྱི་མི་ཐོག་གཅིག་པའི་ཁ་ཡ་
ན་ཟླའི་དབང་ཐང་རྒྱས་དུས་རང་བཞིན་གྱིས་ཕྲག་དོག་ལངས་སླ་བ་སྟེ།
ཁ་ཡ་ན་ཟླའི་དབང་ཐང་རྒྱས་པ་དེས་ཟ་དང་ཟུར་ནས་རང་ཉིད་ལ་ཟུར་
ཟ་བྱེད་ཀྱིན་ཡོད་པར་མ་ཟད། ཉེན་བརྡ་ཡང་གཏོང་གི་ཡོད་པ་རེད།
ཚོར་བ་སྐྱུར་མོ་འདི་ཤེས་མེད་ཚོར་མེད་དུ་ཁོ་ཚོའི་སེམས་ཀྱི་ཟབ་སར
51

བོད་འགྱུར་རིག་གནས་དཔེ་ཚོགས།
འཐིམ་པའི་དུས་མཚུངས་སུ་གཞན་ཀུན་གྱིས་ཀྱང་ཚུལ་དེར་དོ་སྣང་
བླ་ལྷག་བྱེད་འགྲོ་ལ། ཏག་ཏག་ན་ཟླའི་དབང་ཐང་རྒྱས་པའི་དོན་འདི་
ཀུན་གྱི་གླེང་གཞིར་གྱུར་ནས་རླུང་ལྟར་གྲགས་དུས་ཁོ་ཚོའི་ཕྲག་དོག་
གི་མེ་ལྕེ་སྔར་ལས་ཀྱང་དྲག་ཏུ་མཆེད་པར་འགྱུར། ཁེའེན་གྱིས་གཅུང་
ཨ་བྷིལ་ལ་ཐ་ཤལ་ཞེ་གནག་གིས་ཕྲག་དོག་གི་སྦྱོར་བ་རྩོམ་དོན་ནི་ཨཨ་
བྷིལ་ཡིས་མཆོད་པ་འབུལ་དུས་དཀོན་མཆོག་གིས་ཐུགས་དགྱེས་དགྱེས་
གནང་སྟེ་བཞེས་པ་གཞན་གྱིས་མ་མཐོང་བའི་རྐྱེན་གྱིས་སོ། །ཕྲག་དོག་
བྱེད་པར་དགའ་བའི་གང་ཟག་གི་ཆོས་སྐོར་རེ་ཞིག་བཤད་མཚམས་
འཇོག་པར་བྱ།
ཞོལ་ནས་ངས་དུས་དང་དུས་སུ་ཕྲག་དོག་གི་ཉེས་རྡུང་ཐེབས་
མྱོང་བའི་གང་ཟག་གི་སྐོར་འཆད་པར་བྱ་སྟེ། ཐོག་མར་མཁས་བཙུན་
བཟང་གསུམ་འཛོམས་པའི་སྐྱེས་བུ་དམ་པ་དག་ལ་ནི་ལོ་ན་རྒས་ཚེ་
ཕྲག་དོག་གི་ཉེས་རྡུང་ཐེབས་པའི་སྐབས་ཅུང་ཟད་ཉུང་བ་སྟེ། ལས་དང་
བསོད་ནམས་ཀྱིས་འདི་ནི་ཁོ་ཚོར་འཐོབ་འོས་པའི་དྲིན་གྱི་བུ་ལོན་དེ་
ཡིན་པ་ར་སྤྲོད་བྱས་ཡོད་པ་རེད། སོ་སྐྱེས་ཕལ་བ་རྣམས་ཀྱིས་ཐལ་
དྲགས་པའི་བྱ་དགའ་དང་ཚད་ལས་བརྒལ་བའི་སྦྱིན་པར་ཕྲག་དོག་
བྱེད་པ་ལས་འཐོབ་འོས་པའི་དྲིན་གཟོའི་ལས་ལ་སུས་ཀྱང་འཁང་ར་
བྱེད་མི་སྲིད། ཕྱོགས་གཞན་ཞིག་ནས་བཤད་ན་ཕྲག་དོག་ནི་སུ་བཟང་
སུ་ཉེས་ཀྱི་ཞིབ་བསྡུར་ལས་བྱུང་བ་སྟེ། སུ་བཟང་སུ་ཉེས་ཀྱི་ཞིབ་བསྡུར་
52

དྷེའེ་ཁིན་གྱི་ཐོར་རྩོམ།
མེད་ན་ཕྲག་དོག་ཀྱང་ཡོད་མི་སྲིད། དེ་བས་རྒྱལ་བོ་ཕན་ཚུན་དབར་
ཕྲག་དོག་བྱེད་པ་ལས་འབངས་ཀྱིས་རྗེ་བོར་ཕྲག་དོག་བྱེད་གཏན་ནས་
མི་སྲིད། ཡིད་འཇོག་གནང་དགོས་པ་ཞིག་ལ། ཉམ་ཆུང་འཁོས་ཞན་
གྱི་མི་ནི་དབང་ཐང་རྒྱས་པའི་སྐད་ཅིག་དེ་ཉིད་ལ་ཀུན་གྱི་ཕྲག་དོག་
གི་འབེན་དུ་འགྱུར་ངེས་ཀྱང་ཡུན་གྱིས་ཕྲག་དོག་གི་མཆེ་སྡེར་རྣོན་པོ་
ལས་ཐར་བར་ངེས། ལྡོག་སྟེ་གཤིས་རྒྱུད་བླ་མེད་མངའ་བའི་སྐྱེས་བུ་
དམ་པ་དག་གི་ཚེ་བསོད་རླུང་རྟ་ཡར་ངོའི་ཟླ་ལྟར་འཕེལ་བའི་སྐབས་
ནི་ཏག་ཏག་ཕྲག་དོག་གི་ཉེས་རྡུང་ཆེས་ཆེ་བའི་སྐབས་ཡིན། དུས་ཀྱི་
འགྲོས་དང་བསྟུན་ནས་ཁོ་ཚོའི་ཐུགས་རྒྱུད་སྔར་བཞིན་ཡོན་ཏན་གྱིས་
ཕྱུག་ནའང་གཞོན་སྐྱེས་པའི་བློ་གྲོས་ཀྱི་བཀྲག་མདངས་རྣོན་པོས་
ཟིལ་གྱིས་གནོན་ངེས་ཡིན།
སྐུ་དྲག་གི་རིགས་ཀྱི་དབང་ཐང་དར་བ་ནི་རིམ་གྲས་མཐོ་ཤོས་ཀྱི་
སྡེ་ལ་མངའ་བའི་དམིགས་བསལ་གྱི་ཁྱད་དབང་ཞིག་ཏུ་བསམ་ནས་
ཕྲག་དོག་གི་དུག་མཚོན་འདེབས་མཁན་ཧ་ཅང་ཉུང་། ཡང་གཅིག་
བཤད་ན་མེ་ཏོག་ལ་ཚོན་རྩི་བྱུགས་པ་ནང་བཞིན་ཁོ་ཚོར་སྔར་ལས་
ལྷག་པའི་ཕན་ཐོགས་མི་འབྱུང་ངོ་། །ཕྲག་དོག་ནི་ཉི་འོད་ཀྱི་ཟེར་མ་
དང་ཀུན་ནས་འདྲ་སྟེ། ཁོད་ཡངས་པའི་ས་གཞིའི་སྟེང་དུ་འཕྲོས་པ
ལས་དཀན་གཟར་གྱི་བྲག་ངོས་སུ་སྤྲོས་ཚེ་དྲོད་སྙམ་སྐྱེས་པ་དེ་བཞིན་
དུ་དབང་ཐང་རིམ་ཆགས་སུ་རྒྱས་པ་ལ་དབང་ཐང་ཐོལ་གྱིས་དར་བ་
53

བོད་འགྱུར་རིག་གནས་དཔེ་ཚོགས།
ནང་བཞིན་གྱི་ཕྲག་དོག་གི་ཉེས་རྡུང་ཐེབས་མི་སྲིད།
ནམ་རྒྱུན་རང་ཉིད་ཀྱི་དབང་གྲགས་དང་འབད་བརྩོན། སེམས་
ཁྲལ་ལམ་ཉེན་ཁ་དཀྱུས་གཅིག་ཏུ་བལྟ་བའི་མི་ལ་ཕྲག་དོག་གི་དུག་
མདའ་ཕོག་པའི་སྐབས་ཅུང་ཟད་ཉུང་སྟེ། མི་རྣམས་ཀྱིས་ཁོ་ཚོའི་གོ་
གནས་དང་ཐོབ་ཐང་རེག་པ་ལས་སླ་མོ་མིན་པའི་གདུང་སེམས་སྐྱེས་
པར་མ་ཟད། ཁོ་ཚོར་སྙིང་རྗེའང་སྐྱེས་སྲིད་དེ། ཏག་ཏག་སྙིང་རྗེའི་
བསམ་པ་ནི་ཕྲག་དོག་འཇོམས་པའི་གཉེན་པོ་ཡིན། དེའི་རྐྱེན་གྱིས་
ཐབས་ལ་མཁས་པའི་ཆབ་སྲིད་པ་ཁ་ཤས་ཀྱིས་རང་ཉིད་མཐོན་པོའི་
ཁྲི་ལ་འགྱིང་བའི་སྐབས་དག་ཏུ་ནམ་རྒྱུན་དཀའ་བ་ཆེ་ཞིང་ལས་
ཚེགས་ལྕི་བའི་སྡུག་སྨྲེ་འདོན་པར་བྱེད། དོན་དུ་ཁོ་ཚོ་དངོས་གནས་དེ་
འདྲའི་ཉམ་ཐག་པའི་གནས་སུ་ལྷུང་བ་མ་ཡིན་ཏེ། རང་ཉིད་གཞན་གྱི་
ཕྲག་དོག་གི་དུག་མདའི་རྒོལ་བ་ལས་གཡོལ་བའི་ཆེད་དུ་རེད། ཡིན་
ནའང་མི་རྣམས་ཀྱིས་འཕངས་བའི་མདའ་དང་མངགས་པའི་མི་ཡི་
སྐྱིད་སྡུག་ལ་བཟོད་གསོལ་བྱེད་ངེས་ཀྱང་སྡུག་ལག་པས་བླངས་ནས་
ཐོད་པར་འཇོག་མཁན་གྱི་རིགས་ལ་གུ་ཡངས་གནང་མི་སྲིད་པས།
དགོས་པ་སྤུ་ཙམ་མེད་ཀྱང་ཧམ་སེམས་ཆེན་པོས་དོན་དག་ཆེ་མ་
ཆུང་གསུམ་ཐམས་ཅད་སྐུ་དངོས་ཀྱིས་ཐག་གཅོད་བྱེད་མཁན་རྣམས་
ནི་ཀུན་གྱི་ཕྲག་དོག་གི་གཞི་མར་འགྱུར་སྲིད་པས། རིམ་པ་སོ་སོའི་
འཁོར་གཡོག་གི་ཁེ་དབང་དང་མི་ལུས་རང་དབང་ལ་ཁག་ཐེག་གང་
54

བྷེའེ་ཁིན་གྱི་ཐོར་རྩོམ།
ལེགས་བྱ་རྒྱུ་ནི་ཕྲག་དོག་གི་གནོད་པ་སེལ་བའི་ཐབས་མཆོག་ཡིན་
ཏེ༑ འདི་ལྟར་བྱས་ཚེ་ད་གཟོད་ཕྲག་དོག་གི་རྒོལ་བ་འགོག་པའི་འཛིང་
རགས་ཤིག་བརྩིགས་པ་དང་མཚུངས།
མདོར་ན། དབང་གྲགས་ལྡན་ཞིང་ལོངས་སྤྱོད་འཛོམས་པའི་ང་
རྒྱལ་ཁེངས་དྲགས་ཅན་གྱི་རིགས་ནི་ཕྲག་དོག་གི་འབེན་དུ་འགྱུར་
སླ་ཞིང་། མི་འདིའི་རིགས་ཀྱིས་རང་ཉིད་དབང་ཐང་ལོངས་སྤྱོད་ཆེ་བ་
ཀུན་ལ་ངོམ་སོ་མ་བྱས་པར་འདུག་མི་བཟོད་ཅིང་། ཁོ་ཚོས་ཁེངས་
ཉམས་དོད་པོས་ལུས་ངག་གི་སྦྱོར་བ་གང་རུང་གིས་མི་མཐུན་པའི་
ཕྱོགས་དང་འགྲན་ཡ་ཟིལ་གྱིས་གནོན་པར་བྱེད། ཡིན་ཡང་སྤྱང་གྲུང་
ལྡན་པའི་མི་ཡིས་རང་ཉིད་ཀྱིས་གྱོང་ཅུང་ཟད་རག་དགོས་པ་བྱུང་ཡང་
ཕྲག་དོག་བྱེད་མཁན་ལ་ཁེ་བཟང་ཅུང་ཟད་རག་པར་བྱ་ངེས། སྐབས་
འགར་རང་ཉིད་དང་འབྲེལ་བ་ཆེར་མེད་པའི་དོན་དག་ཁ་ཤས་བརྒྱུད་
ནས་ཕ་རོལ་པོར་རྒྱལ་ཁ་འཐོབ་ཏུ་འཇུག་པར་བྱེད། དེ་ལྟ་ནའང་གཡོ་
ཟོལ་ཚུལ་འཆོས་ཀྱིས་དབང་གྲགས་ལོངས་སྤྱོད་དོན་དུ་གཉེར་བ་ལས་
ང་རྒྱལ་དང་ཁེངས་དྲེགས་སྤངས་ཏེ་ཁ་གསལ་གཞུང་དྲང་གིས་དབང་
གྲགས་ལོངས་སྤྱོད་བསྟེན་པ་ལེགས་པར་བཤད་པ་ནི་དངོས་ཡོད་ཀྱི་
བདེན་པ་རང་རེད། རྒྱུ་མཚན་ཅི་ཡིན་འདྲི་ན་སྔ་མའི་སྤྱོད་སྟངས་ནི་
རང་ཉིད་ཀྱི་ལས་དང་བསོད་ནམས་རྩིས་མེད་དུ་གཏོང་བ་ཁོ་ན་སྟེ།
དེས་མིའི་རྒྱུད་ལ་ཁོ་རང་ཉིད་ཀྱང་དབང་གྲགས་ལོངས་སྤྱོད་གཉེར་
55

བོད་འགྱུར་རིག་གནས་དཔེ་ཚོགས།
བའི་བསོད་ནམས་ཀྱི་རྒྱུ་དང་བྲལ་བའི་ངེས་ཤེས་བསྐྱེད་འགྲོ་བས། ཏག་
ཏག་རང་ཉིད་ལ་ཕྲག་དོག་བྱེད་ཚུལ་གདམས་པ་རང་རེད།
མཇུག་མཐར་འདོ་མེད་ཀྱི་ཉོག་གཏམ་འགས་ཚན་པ་འདི་རེ་ཞིག་
མཇུག་བསྡུ་བར་བྱ། རྩོམ་འདིའི་མགོ་བརྩམས་པ་ཉིད་ནས་ཕྲག་དོག་
གི་སེམས་བྱུང་ལ་དམོད་ཆོས་ཀྱི་ཆོ་གའི་ཆ་དང་ལྡན་པར་བཤད་མྱོང་
བ་ནང་བཞིན། ཕྲག་དོག་འཇོམས་པའི་གཉེན་པོ་ལ་དམོད་པ་བཟློག་
པའི་ཆོ་ག་ལས་གཞན་མ་མཆིས་ཏེ། འཇིག་རྟེན་པས་བཤད་པའི་ངན་
སྔགས་་ཀྱི་མཐུ་ནུས་བཟློག་ནས་གཞན་གྱི་མགོ་ཐོག་ཏུ་འདེབས་པར་
བྱེད། གྲུང་ཤ་དོད་པའི་མི་དྲག་དག་གིས་རང་གི་དམིགས་ཡུལ་མངོན་
དུ་འགྱུར་བའི་ཕྱིར་དུ་གཞན་ཉིད་མདུང་སྣེར་དེད་ནས་མ་གཞིར་རང་
ལ་ཕྱོགས་པའི་ཕྲག་དོག་གི་དུག་མཚོན་དེ་གཞན་ཉིད་ཀྱི་མགོ་ཐོག་ཏུ་
སྐོར་བར་བྱེད། འདིར་བཤད་པའི་གཞན་ཉིད་་ཀྱི་གྲས་སུ་སྐབས་འགར་
གཡོག་པོ་དང་ཞབས་ཕྱི་བའི་རིགས་འདུ་ཞིང་མཚམས་རེར་བཟང་ས་
རྒྱན་སའང་འདུས་ཡོད་པ་རེད། རང་གི་ཚབ་ཏུ་ཉེས་མིང་ཁུར་མཁན་
འདིའི་རིགས་འཚོལ་བ་ནི་ལས་སླ་མོ་ཞིག་ཡིན་ཏེ་འཇིག་རྟེན་དུ་ཁ་
རྗེ་དབང་གྲགས་དང་རྒྱུ་ནོར་ལོངས་སྤྱོད་ཀྱི་ཆེད་དུ་ཕངས་སེམས་མེད་
པར་ཡོད་ཚད་བློས་གཏོང་ཕོད་པའི་འདོད་རྔམ་ཅན་གྱི་སྐྱེ་བོ་མང་དུ་
མཆིས་སོ།།
ད་ནི་ང་ཚོས་སྤྱི་པའི་ཕྲག་དོག་གི་སྐོར་གླེང་བར་བྱ་སྟེ། སྤྱིར་མི་
56

བྷེའེ་ཁིན་གྱི་ཐོར་རྩོམ།
སྒེར་གྱི་ཕྲག་དོག་ལ་གནོད་པ་ལས་ཕན་པ་ཏིལ་འབྲུ་ཙམ་ཡང་མེད་
པར་བཤད་ཀྱང་། སྤྱི་པའི་ཕྲག་དོག་ལ་དགེ་མཚན་ཡང་ཉུང་ཙམ་ལྡན་
པ་སྟེ། དེ་ནི་གནའ་བོའི་ཨ་ཐེན་ཟིའི་རྫ་ལེབ་གནས་དབྱུང་གི་ཁྲིམས་
སྲོལ་དང་འདྲ་བར་གོ་གནས་མཐོ་བའི་དབང་ཆ་སྒེར་འཛིན་པ་དག་
རྨག་མེད་དུ་བཏང་ཆོག་པས་སྐུ་དྲག་མི་ཆེན་དག་ལ་ཚོད་འཛིན་བྱེད་
པའི་ལྕགས་ཀྱུ་ནང་བཞིན། ཁོ་ཚོར་ལུགས་སྲོལ་བརྩི་སྲུང་བྱེད་པའི་
དྲན་སྐུལ་བྱེད་ནུས།
ལ་ཋིན་གྱི་སྐད་དུinvidiaཞེས་འབོད་པའི་ཕྲག་དོག་ལ་དེང་སང་
གི་ཕལ་སྐད་དུ་་མི་འདོད་པའི་རྣམ་འགྱུར་ཟེར། འདིའི་སྐོར་ངས་ངོ་
ལོག་ཟིང་འཁྲུག་གི་སྐོར་འཆད་དུས་ཞིབ་རྒྱས་སུ་འཆད་པར་བྱ། རྒྱལ་
ཁབ་ཀྱི་ངོས་ནས་བཤད་ན། སྤྱི་པའི་ཕྲག་དོག་ནི་ཕྱོགས་སུ་མཆེད་ངེས་
པའི་ནད་ཡམས་ཤིག་དང་འདྲ་ཞིང་། རྒྱལ་དམངས་བྱིངས་པའི་ཕྲག་
དོག་གི་དབང་དུ་གྱུར་པའི་ཚེ་ན། ཁོ་ཚོས་རྒྱལ་ཁབ་ཀྱི་ལུགས་མཐུན་
སྲིད་ཇུས་ལ་ངོ་རྒོལ་བྱེད་སྲིད་པར་མ་ཟད་ཉེས་མིང་གནམ་ལ་མི་ཤོང་
བ་ཞིག་ཀྱང་འགེལ་སྲིད། ཚུལ་དེར་དམིགས་ནས་དམངས་སེམས་
འགུག་པའི་ཐབས་ཇུས་ལག་བསྟར་བྱས་ཀྱང་ཕན་ཅི་ཡང་མི་ཐོགས་
སྟེ༑ སྣང་ཚུལ་འདིས་དབང་འཛིན་པས་ཕྲག་དོག་ལ་མགོ་སྒུར་ནས་
བརྙས་བཅོས་ཀྱི་གཞི་མར་གྱུར་ཚེ་བློ་ངོར་མི་ཤོང་བའི་མཇུག་འབྲས་
ཚབས་ཆེན་འབྱུང་ངེས་པ་ར་སྤྲོད་བྱས་པ་རེད། འདི་རྣམ་རྟོག་ཅན་ལ་
57

བོད་འགྱུར་རིག་གནས་དཔེ་ཚོགས།
འདྲེ་དགུ་འཁོར་བའི་དཔེ་རང་རེད།
སྤྱི་པའི་ཕྲག་དོག་གི་ཁ་གཏད་གཅོག་ཡུལ་ནི་དཔོན་ཆེན་བློན་
ཆེན་དག་ཡིན་པ་ལས་རྒྱལ་བོ་དང་རྒྱལ་ཁབ་མིན། བདེན་ཐུབ་ཀྱི་
ཆོས་ཉིད་ཅིག་ཡོད་པ་ནི་གལ་སྲིད་བློན་ཆེན་ག་གེ་མོས་ཉེས་མཛོལ་
ཅི་ཡང་མ་བསགས་ཀྱང་སྤྱི་པའི་ཕྲག་དོག་གི་མེ་ལྕེ་དྲག་ཏུ་མཆེད་
པའམ། ཡང་ན་སྤྱི་པའི་ཕྲག་དོག་གི་མདུང་རྩེ་རྒྱལ་ཁབ་དེ་གའི་བློན་
ཆེན་ཡོངས་ལ་གཏད་པའི་ཚེ་ན། མངོན་སུམ་དུ་མི་མཐོང་ཡང་དོན
དུ་ཕྲག་དོག་གི་མདུང་མོ་དེ་རྒྱལ་ཁབ་ལ་གཏད་ཡོད་པ་རེད། གོང་དུ་
བཤད་ཟིན་པའི་སྤྱི་པའི་ཕྲག་དོག་གམ་སྤྱི་པའི་མི་འདོད་པའི་རྣམ་
འགྱུར་དང་མི་སྒེར་གྱི་ཕྲག་དོག་གི་ཁྱད་པར་གཞི་ནས་གླེང་ཚར།
མཇུག་ཏུ་ང་ཚོས་ཕྲག་དོག་གི་སེམས་བྱུང་དང་འབྲེལ་བའི་སྐོར་
ནས་ཁ་གསབ་རོབ་ཙམ་བྱ། འགྲོ་བ་མིའི་རིགས་ཀྱི་སེམས་བྱུང་ཀུན་
ལས་ནམ་ཡང་སེལ་ཐབས་མེད་པ་ནི་ཕྲག་དོག་གི་སེམས་བྱུང་འདི་
ཉིད་ལས་མ་འདས་ཏེ། སེམས་བྱུང་གཞན་དག་ནི་ཡུལ་དུས་ངེས་ཅན་
དུ་སྐད་ཅིག་ཉིད་ལ་ཐོལ་གྱིས་ལངས་པ་ཞིག་རེད། རྐྱེན་དེའི་དབང་
གིས་གནའ་མི་ཤེས་རབ་ཅན་དག་གིས་ཕྲག་དོག་ལ་ནམ་ཡང་ངལ་
གསོ་མེད་པར་གསུངས་པ་ནི་བདེན་པའི་གཏམ་དུ་འཁུམ་སྟེ། ཕྲག་
དོག་གིས་ནམ་ཡང་མི་ག་གེ་མོའི་སེམས་རྩ་བསྡམས་ཡོད་པ་རེད།
དེར་མ་ཟད་མི་རྣམས་ཀྱིས་ད་དུང་ཕྲག་དོག་དང་བརྩེ་དུང་གིས་མི་
58

བྷེའེ་ཁིན་གྱི་ཐོར་རྩོམ།
ཉིད་ཤ་ཟད་རུས་སྐམ་དུ་གཏོང་ངེས་པ་ཤེས་ཚོར་བྱུང་ཡོད། སེམས་བྱུང་
གཞན་དག་གིས་ནི་དེ་འདྲའི་ནུས་པ་གཏན་ནས་འདོན་ཐབས་མེད་
དེ༑ རྒྱུ་མཚན་སེམས་བྱུང་གཞན་དག་ནི་ཕྲག་དོག་དང་བརྩེ་དུང་ནང་
བཞིན་རྙོག་འཛིང་ཆེ་བ་མིན་པས་རེད། ཕྲག་དོག་ནི་ཆེས་ཐ་ཤལ་དང་
ཆེས་ངན་རུལ་གྱི་སེམས་བྱུང་ཞིག་ཀྱང་ཡིན་ཏེ། མ་གཞི་དེ་ནི་ནག་
པོ་བདུད་ཀྱི་རིགས་ལ་ལྷན་སྐྱེས་སུ་མངའ་བའི་ཁྱད་གཤིས་ཤིག་ཡིན
པ་དང་། ནག་པོ་བདུད་ཀྱི་རིགས་ནི་མུན་པའི་ཀློང་ནས་གྲོ་ཞིང་དུ་
ཡུག་འབྲུ་གཏོར་མཁན་གྱི་ཕྲག་དོག་ཅན་དེ་རེད། ད་ལྟའི་བར་དུ་བྱུང་
བ་ནང་བཞིན་ཕྲག་དོག་ནི་མུན་པའི་ཀློང་ནས་གཡོ་ཐབས་འདོན
པ་དེའང་རེད། ལྐོག་ལྐོག་སུད་སུད་ཀྱིས་གྲོ་ནས་ལྟ་བུའི་མི་ཡུལ་གྱི་
མཆོག་ཏུ་གྱུར་པའི་ལོ་ཏོག་ལ་གནོད་བྱེད་བཞིན་ཡོད་པ་རེད།

བརྩེ་དུང་གླེང་བ།
མི་ཚེའི་འཚོ་བ་ལས་ཀྱང་ཁྲ་ཆིལ་གྱི་གར་སྟེགས་སུ་བརྩེ་དུང་
གིས་ཡིད་ཀྱི་བརྟན་པ་འཕྲོག་པར་བྱེད་དེ། གར་སྟེགས་སུ་བརྩེ་དུང་ནི་
སྐབས་འགར་སྤྲོ་གར་ཞིག་དང་ལན་རེར་སྐྱོ་གར་ཞིག་རེད། ཡིན་ཡང་
མི་ཚེའི་འཚོ་བའི་ངོས་ནས་བཤད་ན། བརྩེ་དུང་གིས་ནམ་རྒྱུན་ཆག་
སྒོ་སློང་འོང་། དེ་ནི་སྐབས་འགར་མི་ཤ་བཟའ་བའི་བདུད་མོ་ཞིག་དང་
འདྲ་ཞིང་སྐབས་འགར་འཁོན་ལན་སློག་པའི་ལྷ་མོ་ཞིག་དང་ཡང་འདྲ།
མི་རྣམས་ཀྱིས་ཡིད་འཇོག་བྱས་ཡོད་ཀྱང་སྲིད་དེ། སྲིད་པ་ཆགས་
པའི་ཚུན་ཆད་དུ་བརྩེ་དུང་གི་དབང་དུ་ཤོར་མ་མྱོང་བའི་སྐྱེས་ཆེན་སུ་
ཞིག་ཡོད་དམ། འདིས་ཁྱད་དུ་འཕགས་པའི་བསམ་བློ་དང་རླབས་ཆེན་
གྱི་བྱ་བཞག་གང་གིས་ཀྱང་བརྩེ་དུང་གི་བསླུ་བྲིད་བཟློག་པར་མི་ནུས་
པ་གསལ་བཤད་བྱེད་ཀྱིན་ཡོད་པ་རེད། ཡིན་ཡང་སྐྱེས་ཆེན་གཉིས་
དེའི་གྲས་སུ་མི་འདུ་སྟེ། གཅིག་ནི་དུས་རབས་ཕྱེད་ཙམ་གྱི་ཡུན་ལ་
རློམ་བཙན་རྒྱལ་ལ་དབང་སྒྱུར་བྱས་མྱོང་བའི་མི་ཞིག་དང་ཅིག་ཤོས་
ནི་རློམ་གྱི་སྲིད་འཛིན་དང་ཁྲིམས་འཛུགས་ཀྱི་ལས་དཔོན་ཁུར་མྱོང
60

བྷེའེ་ཁིན་གྱི་ཐོར་རྩོམ།
བའི་ཨེ་ཕེ་ཡེ་སི་ཁི་ལཱོ་བྷཻ་ཡ་གཉིས་སྟེ། སྔ་མ་ནི་བུད་མེད་ལ་ཆགས་
པའི་བག་མེད་འཆལ་པོ་དེ་ཡིན་པར་གདོན་མི་ཟ་ཞིང་། ཕྱི་མ་ནི་བག་
ཡོད་ཚུལ་ལྡན་གྱི་བློ་གྲོས་ཅན་དེའོ། །ཚུལ་དེ་ལས་དཔོག་ཐུབ་པ་ཞིག་
ལ༑ བརྩེ་དུང་ནི་ཕྱི་གསལ་ནང་གསལ་གྱི་སེམས་ཁོང་དུ་སིམ་འགྲོ་
བར་མ་ཟད།དོགས་ཟོན་མེད་པའི་སྐབས་དང་བསྟུན་ནས་བློ་རྩ་བརྟན་
པའི་སེམས་རྒྱུད་ཀྱང་རྨང་ནས་བརླག་འགྲོ།
ཇི་སྐད་དུ་ཨེ་ཕེ་ཁིའུ་རི་སི་ཡིས་མི་ཚེ་ནི་གར་སྟེགས་ཆེན་པོ་
ཞིག་ལས་མ་འདས་ཞེས་ཀྱལ་ཀ་གནང་མྱོང་བ་བཞིན། མི་ཞིག་ཡིན་
ཕྱིན་ལྷའི་དགོངས་པ་ལྟར་བླ་མེད་ཀྱི་ཕུགས་འདུན་མངོན་དུ་འགྱུར་
བར་འབད་པ་ལྷུ་རུ་ལེན་འོས་ཀྱང་། ལས་ཅི་ཡང་མི་བགྱི་བར་འདོད་པ་
ཆུང་ཆུང་ཞིག་ལ་སྐྱབས་སུ་སོང་བ་ནི་དབང་བོའི་བྲན་དུ་གྱུར་པ་རང་
རེད། ཁོ་ཚོ་བཟང་བཏུང་གི་བྲན་དུ་གྱུར་པ་མིན་ཡང་འདོད་པའི་ཡོན་
ཏན་གྱི་བྲན་དུ་གྱུར་པ་ཡིན་ཏེ། མ་གཞིར་དཀོན་མཆོག་གིས་མགོ་
ནག་མི་ལ་མིག་གི་དབང་བོ་སྩོལ་དོན་ནི་བླ་ན་མེད་པའི་དགོས་མཁོ་
ཞིག་གི་ཆེད་དུ་ཡིན་འདུག
བག་མེད་ཀྱི་བརྩེ་དུང་གིས་གང་དེའི་རང་བཞིན་དང་རིན་ཐང་
ལ་འུད་བསྟོད་བྱེད་ངེས་པ་གདོན་མི་ཟ་སྟེ། བརྩེ་དུང་ཁོ་ནར་ད་གཟོད་
ཁ་ཡག་ངོ་དགའི་བསྟོད་ཚིག་འགྲོ་བ་རེད། ཡིན་ཡང་ཡུལ་དུས་གཞན་
གང་དུ་ཁ་ཡག་གཏམ་སྙན་ནི་ཀུན་གྱི་འཕྱ་བའི་གཞི་མར་འགྱུར་
61

བོད་འགྱུར་རིག་གནས་དཔེ་ཚོགས།
ངེས། སྲིད་པའི་ཁ་དཔེར་བསྟོད་པ་ཀུན་ལས་རང་བསྟོད་བྱེད་པར་
དགའ་བར་བཤད་པ་སེམས་ལ་འབབ་པའི་གཏམ་མོ། །ཡིན་ཡང་ཞེ་
མཐུན་རོགས་ལོར་ཁ་ཡག་གཏམ་སྙན་བརྗོད་པ་ནི་དམིགས་བསལ་
ཞིག་ཡིན། རང་རློམ་ཁེངས་དྲེགས་ཅན་གྱིས་ཀྱང་ཞེ་མཐུན་རོགས་
ལོའི་མདུན་སར་ཁེངས་སྐྱང་བྱེད་ངེས་པས། གནའ་མི་ཤེས་རབ་ཅན་
གྱིས་བརྩེ་དུང་གི་དབང་དུ་ཤོར་བའི་མི་ནི་གླེན་པ་ཡིན་པར་གསུངས་
མྱོང་། ཁོའི་སེམས་པའང་མོའི་ཕྱོགས་སུ་ཤོར་ཡོད་ན་མ་གཏོགས། མི་
གཤིས་ཀྱི་གཉོམ་ས་འདི་གཞན་གྱི་མིག་ལམ་དུ་མངོན་གསལ་ཡིན་
པར་མ་ཟད། རོགས་ཆུང་ལོའི་མིག་ལམ་དུའང་ལྷག་པར་མངོན
གསལ་ཡིན། དེའི་རྐྱེན་གྱིས་བརྩེ་དུང་གི་རིན་དོད་ནི་དེ་ག་རང་སྟེ།
བརྩེ་བའི་ལས་ལ་དུང་བའི་འབྲས་བུ་མ་སྨིན་ཚེ། ཁྱོད་ལ་གཟུགས་
མེད་ཀྱི་མཐོང་ཆུང་ལས་གཞན་ཅི་ཞིག་འཐོབ་པར་ངེས་སམ། འདི་ནི་
ཇི་སྲིད་འགྱུར་བ་མེད་པའི་བདེན་དོན་ཤ་སྟག་གོ ། དེའི་དབང་གིས་མི་
རྣམས་ཀྱིས་བརྩེ་དུང་ལ་སྣང་ཆུང་གཏན་ནས་བྱེད་མི་རུང་སྟེ། འདིས་
མིའི་ཡོད་ཚད་བརླག་ངེས་པར་མ་ཟད། ཐ་ན་རང་ཉིད་ཀྱང་བརླག་ཉེན་
ཆེའོ།།
དེ་ལས་གཞན་པའི་གྱོང་གུད་ཀྱི་ཐད་ནས། གནའ་བོའི་སྙན་ངག་
ཧོའོ་མིར་ཡིས་སྔར་ནས་གསུངས་མྱོང་བ་སྟེ། ཧེ་ལི་ནའི་སྟེང་ལ་སེམས་
པ་ཤོར་བའི་རྒྱལ་སྲས་དེས་ལྷ་མོ་ལྷུའུ་ནོའོ(ལོངས་སྤྱོད་སྩོལ་བའི་ལྷ་
62

བྷེའེ་ཁིན་གྱི་ཐོར་རྩོམ།
མོ)དང་ལྷ་མོ་ཕ་ལི་སི(ཤེས་རབ་སྩོལ་བའི་ལྷ་མོ)གཉིས་ཀྱི་ལེགས་སྐྱེས་
དང་ལེན་མ་བྱས་པ་རེད། འདིས་བརྩེ་དུང་གི་དབང་དུ་ཤོར་བའི་མི་
ཡིས་རྒྱུ་ལོངས་སྤྱོད་དང་ཤེས་རབ་བློས་གཏོང་ཕོད་པ་གསལ་བཤད་
བྱས་ཡོད་པ་རེད།
མི་སེམས་ཉམ་ཐག་པར་འགྱུར་བའི་སྐབས་ནི་ཏག་ཏག་བརྩེ
དུང་གི་དབང་དུ་ཤོར་སླ་བའི་དུས་ཡིན། སེམས་པ་དགའ་བས་མྱོས་
པའི་སྐབས་དང་རང་ངོམ་སྣང་མེད། འུ་ཐུག་ཐབས་ཟད་དང་གྲོགས་
མེད་ཁེར་རྐྱང་གི་སྐྱོ་བས་གདུང་བའི་སྐབས་དག་ལས། ཕྱི་མའི་གནས་
སྐབས་སུ་བརྩེ་དུང་གི་དབང་དུ་འགྲོ་བ་དཀའ་ཡང་། ཏག་ཏག་འདིའི་
གནས་སྐབས་སུ་མི་རྣམས་ལ་བརྩེ་དུང་གི་དྲོལ་ཁོལ་དང་སེམས་གསོ་
འཐོབ་པའི་འདུན་པ་ཤུགས་དྲག་ཅིག་ལྡན་པས། ཚུལ་འདི་ལས་བརྩེ་
དུང་ནི་བླུན་རྨོངས་ཀྱི་ཆོས་ཤིག་ཡིན་པའི་ངེས་ཤེས་རྙེད་ཐུབ།
ཡིན་ཡང་མི་ཁ་ཤས་བརྩེ་དུང་གི་དབང་དུ་ཤོར་ཀྱང་རང་ཚོད་
འཛིན་ཐུབ་པས་རླབས་ཆེན་གྱི་མཛད་འཕྲིན་སྐྱོང་བའི་གེགས་སུ་མི་
འགྱུར། ཡིན་ཡང་ནམ་ཞིག་བརྩེ་དུང་བྱ་བཞག་གི་གེགས་སུ་གྱུར་
ཚེ་བློ་བརྟན་འགྱུར་མེད་ཀྱིས་ཕུགས་འདུན་སྙེག་པའི་སེམས་ཤུགས་
ཉམས་པར་འགྱུར།
ངས་ནི་བསམ་བློ་བཞི་གསུམ་བཅུ་གཉིས་བཏང་ཡང་དམག་མི་
ཕལ་མོ་ཆེ་བརྩེ་དུང་གི་རྒྱ་རུ་ཚུད་སླ་བའི་རྒྱུ་རྐྱེན་རྙེད་མ་བྱུང་། འདི་ནི་
63

བོད་འགྱུར་རིག་གནས་དཔེ་ཚོགས།
དམག་མི་རྣམས་རང་བཞིན་གྱིས་ཆང་འཐུང་པར་མོས་པ་བཞིན་ཉེན་
ཁ་ཆེ་བའི་འཚོ་བར་སྤྲོ་སྣང་གི་སྣོན་པ་མཁོ་བ་ཡིན་ཡང་སྲིད།
མིའི་རྒྱུད་ན་བརྩེ་བ་ཆེན་པོའི་བདག་ཉིད་དུ་གྱུར་བའི་བྱམས་
སེམས་ཤིག་ལྷན་སྐྱེས་སུ་ལྡན་ཏེ། གལ་སྲིད་རྐྱེན་ག་གེ་མོའི་དབང་
གིས་བྱམས་སེམས་དེ་གཅིག་བསྡུས་ཀྱིས་ཡུལ་བྱེ་བྲག་པའི་སྟེང་དུ་མ་
ཕྱོགས་ཚེ། དེ་ནི་ཁམས་གསུམ་འགྲོ་བ་ཡོངས་ཀྱི་ཕན་དང་བདེ་བའི་
རྒྱུ་རུ་འགྱུར་ངེས་པ་གདོན་མི་ཟ་ལ། རབ་བྱུང་བཙུན་པ་ནང་བཞིན་
བྱམས་བརྩེ་ལྡན་པའི་མི་ཞིག་ཏུ་འགྱུར་ངེས།
ཁྱོ་ཤུག་བར་གྱི་བརྩེ་དུང་གིས་རིགས་རྒྱུད་བསྐྱེད་པར་འགྱུར་
ཞིང་། གྲོགས་པོའི་བར་གྱི་བརྩེ་དུང་གིས་དགེ་བའི་ལས་ལ་སྐུལ་བར
བྱེད། ཡིན་ནའང་ཆགས་སྲེད་ཀྱི་དབང་དུ་ཤོར་བའི་བརྩེ་དུང་གིས་མི་
ཉིད་རྨག་མེད་དུ་བརླག་པར་འགྱུར་རོ། །
64

དབང་གྲགས་གླེང་བ།
ཐོབ་གོ་ས་ཅན་གྱི་སྐྱེས་བུ་དག་ནི་ཚད་ངེས་ཅན་ཞིག་གི་སྟེང་
ནས་བཤད་ན་གཡོག་པོའི་ལུས་རྟེན་གསུམ་སྟེ། རྒྱལ་བོ་དང་རྒྱལ་ཁབ་
ཀྱི་གཡོག་པོ། དབང་གྲགས་དང་ཐོབ་ཐང་གི་གཡོག་པོ། མཛད་པ་དང་
འཕྲིན་ལས་ཀྱི་གཡོག་པོ་བཅས་སོ། །དེའི་རྐྱེན་གྱིས་ཁོ་ཚོར་གཏམ་
སྤྱོད་དང་དུས་ཚོད་བཀོད་སྒྲིག་གི་རང་དབང་ཡོད་པ་མ་རེད།
གོ་གནས་མཐོན་པོ་རག་ནས་ཀུན་གྱིས་གཙུག་ཏུ་བཀུར་བའི་
མི་ཡིས་དབང་ཐང་གི་ཆེད་དུ་རང་དབང་བློས་གཏོང་ཐུབ། འདོད་སྲེད་
འདིའི་རིགས་ནི་དངོས་གནས་བློ་ངོར་མི་ཤོང་བ་ཞིག་རེད། དྲང་མོར་
བཤད་ན་དབང་ཆ་རག་པ་ནི་ལས་སླ་མོ་ཞིག་མིན་པ་ལྟ་ཅི་སྨོས་ཏེ།
དབང་ཆ་བསྙེགས་པའི་གོ་རིམ་ཁྲོད་དུ་མི་རྣམས་ཀྱིས་དཀའ་སྡུག་སྣ་
ཚོགས་ཁྱད་དུ་བསད་ནས་ཀྱང་ཁོ་ཚོར་ཐོབ་པ་ནི་སྔར་ལས་ཟབ་པའི་
སྐྱོ་གདུང་ཞིག་མིན་པའི་ངེས་པ་མེད།
དབང་ཐང་གི་ཆེད་དུ་མི་རྣམས་ཀྱིས་རྟག་ཏུ་མི་ལས་དགུ་ལས་
བྱེད་པ་རེད། ཡིན་ནའང་མཐོན་པོའི་ཁྲི་ལ་ཞབས་སོར་འཁོད་ནས་
65

བོད་འགྱུར་རིག་གནས་དཔེ་ཚོགས།
ཀྱང་བློ་བདེ་བག་ཕེབས་ཀྱིས་སྡོད་མི་ཚུགས་ཏེ། ནམ་ཞིག་ཁྲི་ལས་
ཕབ་ཚེ་ཁེ་གྲགས་གཉིས་ཤོར་དུ་འགྱུར་ངེས་པས་རེད། སྲིད་པའི་ཁ་
དཔེར་དེང་གི་ངན་ལན་ཤེས་པས་ན། །ཐོག་མར་གང་འདོད་བྱེད་དོན་
མེད། །་ཅེས་གསུངས་པ་བཞིན་ནོ། །
ཡིན་ནའང་ཡུལ་དུས་ཀྱི་གནས་ཚུལ་ཤེས་མཁན་ག་ཙམ་གདའ་
ཨང་། མི་རྣམས་ཏག་ཏག་འཐབ་ར་དེ་ལས་འབུད་འོས་དུས་མི་འབུད་
ཅིང་། འབུད་འདོད་དུས་གཞི་ནས་འབུད་དཀའ།དེ་ལྟ་ནའང་མི་རྣམས་
སྔར་བཞིན་དབང་གྲགས་ལ་མོས་པ་རེད། དབང་གྲགས་ཀྱིས་སྟོང་བའི་
ཁེར་རྐྱང་ནི་འཚོ་བ་འཁྱོལ་དཀའ་བའི་རྐྱེན་གྱིས་ཡིན་ཡང་སྲིད། ཏག་
ཏག་དྲུག་ཅུ་ལོ་ཡིས་ཐུབ་པའི་བགྲེས་སོང་དག་གིས་འདུ་འཛི་ཆེ་བའི་
ཁྲོམ་སྲང་དུ་སྔར་སོང་གི་གཟི་བརྗིད་ལ་ཕྱིར་དྲན་བྱེད་པ་དང་འདྲ།
གོ་གནས་མཐོན་པོ་རག་པའི་མི་ཡིས་གཞན་གྱི་མིག་མདངས་
ལས་རང་ཉིད་བདེ་སྐྱིད་ལྡན་མིན་དཔག་ཐུབ་ན་མ་གཏོགས་རང་ཉིད་
ཀྱི་ཚོར་བ་ལ་བརྟེན་ནས་ཚོད་དཔག་བྱེད་དཀའ། ཁོ་ཚོས་གཞན་གྱིས་
རང་ཉིད་ལ་ཡིད་སྨོན་དང་ལད་མོ་བྱེད་པའི་ཚུལ་ལས་རང་སེམས་
གསོ་ཐབས་བྱེད་ཀྱིན་ཡོད་ཅིང་། ཁོ་ཚོའི་ནང་སེམས་ཀྱི་འཆར་སྒོ་དེ་
ལས་ལྡོག་ངེས་ནའང་འདིས་ད་གཟོད་ཁོ་ཚོར་ང་རྒྱལ་དང་མཚན་སྙན་
བསྩལ་ཡོད་པ་རེད། ཁོ་ཚོ་ནམ་ཡང་སེམས་ཁྲལ་སྐྱེས་ངེས་ཏེ། ཏག་
ཏག་མཇུག་འབྲས་ལྷང་ངེར་མངོན་པའི་སྐབས་དག་ཏུ་ཁོ་ཚོས་གཞི་
66

བྷེའེ་ཁིན་གྱི་ཐོར་རྩོམ།
ནས་རང་ཉིད་ཀྱི་བྱས་ཉེས་ཤེས་ཚོར་འབྱུར་བར་འགྱུར་རོ།།
གོ་གནས་མཐོན་པོ་རག་པའི་མི་ཡིས་རང་ཉིད་ཀྱི་ལུས་སེམས་བདེ་
ཐང་རྒྱུན་འཁྱོངས་བྱེད་དཀའ་སྟེ། ཇི་སྐད་དུ་སེ་ནེ་ཁ་ཡིས་་མཚན་སྙན་
གླིང་ལ་གྲགས་ན་ཡང༌། །ཉིད་ཀྱིས་ཤེས་མེད་ཚོར་མེད་དུ། །ཕྱི་མའི་ཡུལ་
ལ་གཤེགས་པ་ལས། །སྐྱོ་གར་ཞིག་ལས་མ་མཆིས་སོ། །"ཞེས་གསུངས་
པ་བཞིན་ནོ།།
དབང་གྲགས་ཅན་གྱིས་དགེ་བ་བསྒྲུབ་ནུས་ལ་གནོད་པ་ཡང་
བསྐྱལ་ནུས། ཡིན་ཡང་གནོད་པའི་ལས་རྩོམ་པར་ཀུན་གྱིས་རྒོལ་
གཏམ་གཏོང་ངེས་པས། རབ་ཡིན་ན་གཞན་ལ་གནོད་པའི་ལས་མ་
བྱས་ན་ལེགས། གལ་སྲིད་རྣམ་ཀུན་སེམས་བཟང་ཁོ་ན་བཅངས་ནས་
ལག་ལེན་གྱི་སྦྱོར་བས་ཕོངས་ཚེ། དཀོན་མཆོག་གིས་ངོས་ལེན་བྱེད་
སྲིད་ཀྱང་འགྲོ་བ་མིའི་རིགས་ལ་མཚོན་ན་དེ་ནི་མི་རྟག་སྒྱུ་མའི་རྨི
ལམ་ཞིག་ལས་མ་འདས། མིའི་རིགས་ལ་ཕན་པའི་རྣམ་དཀར་དགེ་
བའི་ལས་མང་བོ་བསྒྲུབ་པར་དབང་གྲགས་ཀྱི་སྟོབས་ཤུགས་ལ་བརྟེན
དགོས།
སྤྱོད་བཟང་དང་གྲུབ་འབྲས་ནི་མི་ཚེའི་མཛད་པ་ཚུལ་བཞིན་
གཞལ་བའི་ཚད་གཞི་གཉིས་ཡིན་ཏེ། སྤྱོད་འབྲས་གཉིས་འཛོམས་ཀྱི
མི་ནི་བདེ་སྐྱིད་ལྡན་ངེས། དེའི་རྐྱེན་གྱིས་ཁོང་གིས་ལས་གང་བརྩམས་
ཀྱང་དཀོན་མཆོག་གི་དྲུང་དུ་ངོ་གནོངས་མི་དགོས། འདི་ལྟར་བྱས་ན་
67

བོད་འགྱུར་རིག་གནས་དཔེ་ཚོགས།
ད་གཟོད་སེམས་པ་བདེ་བའི་རྒྱུ་དང་ལྡན་པར་འགྱུར། ཇི་སྐད་དུ 《ཡི་
ཤུའི་གསུང་རབ》 ལས་དཀོན་མཆོག་གིས་སྐུ་ཉིད་ཀྱིས་བཞེངས་
བསྐྲུན་གནང་བའི་བྱ་དངོས་ཐམས་ཅད་ཤིན་ཏུ་ལེགས་པར་མཐོང་
ནས། ཉིན་བདུན་པར་ལས་མཚམས་བཞག་སྟེ། བློ་བདེ་བག་ཕེབས་
ཀྱིས་ངལ་གསོ་གནང་བ་རེད་ཅེས་པ་ནང་བཞིན། དབང་གྲགས་ཅན་
གྱིས་ཚུལ་འདི་རང་ཉིད་ཀྱི་བྱ་བའི་མིག་དཔེར་འཛིན་འོས། དེར་མ་
ཟད་སྔོན་གྱི་བྱུང་བ་ལས་ཉེས་འཛོལ་ཤོར་བའི་མི་ལས་བསླབ་བྱ་ལེན་
འོས། འདི་ལྟར་བྱེད་པ་ནི་བསམ་བཞིན་གཞན་ཉིད་ཁྱད་གསོད་བྱས་
པ་མིན་པར་ཁོ་ཚོའི་བྱས་ཉེས་བསྐྱར་བཟློས་མི་བྱེད་པའི་སླད་དུ་ཡིན།
དེ་བཞིན་དུ་འདོར་ལེན་བྱེད་དགོས་བྱུང་ཡང་བསམ་བཞིན་དུ་ལོ་རྒྱུས་
ལ་ངན་སྨྲས་བྱས་པ་གཞར་ཡང་མིན་ཏེ། ཕྱི་རབས་པ་རྣམས་ལ་དཔེ་
བཟང་གི་ལམ་དུ་འཇུག་པའི་ཕྱིར་དུ་ཡིན་པ་ཤེས་པར་བྱ། དབང་འཛིན་
པས་ལོ་རྒྱུས་ལ་ཞིབ་འཇུག་བྱ་འོས། ལྷག་པར་དུ་བློ་གཟུར་བོས་ལེགས་
པའི་ཆོས་ནི་དུས་ནམ་ཞིག་ལ་ངོ་བོ་འགྱུར་ནས་ཚུལ་ཅི་ལྟར་རྒུད་པའི་
གནད་ལ་ཐུགས་གཟབ་གནང་རྒྱུ་མ་ཟད། དུས་རབས་འདི་དང་དེའི་ལོ་
རྒྱུས་ཀྱི་ཁྱད་ཆོས་མི་འདྲ་བར་ཞིབ་འཇུག་བྱ་དགོས། ང་ཚོས་ལོ་རྒྱུས་
ལས་ཡང་དག་པའི་ཆོས་ཉིད་འཚོལ་ཞིབ་བྱ་དགོས་པ་དང་དངོས་ཡོད་
ལས་ཕན་འབྲས་ལྡན་པའི་གནས་ལུགས་འཚོལ་ཞིབ་བྱ་དགོས་ལ།
རང་ཉིད་ཀྱི་སྤྱོད་ལམ་ཚུལ་དང་མཐུན་པར་བྱས་ཏེ་གཞན་གྱིས་མིག་
68

བྷེའེ་ཁིན་གྱི་ཐོར་རྩོམ།
དཔེར་འཛིན་ཆོག་པ་བྱ་རྒྱུ། རང་བློ་རང་འཁེལ་དང་རང་རློམ་ཁེངས་
དྲེགས་གཏན་ནས་བྱེད་མི་རུང་། སྔ་སྲོལ་བསྒྱུར་བཅོས་བྱེད་དགོས་པ་
བྱུང་བའི་དུས་ལ་བབས་ཚེ། ཚུལ་དེ་ལྟར་བསྒྲུབ་དགོས་པའི་རྒྱུ་མཚན
ཀུན་ལ་གསལ་བཤད་བྱ་རྒྱུ་གལ་ཆེའོ། །
དབང་འཛིན་པར་དམིགས་བསལ་གྱི་དབང་ཆ་ཡོད་འོས་པ་ཞིག་
རེད། དམིགས་བསལ་གྱི་དབང་ཆ་འདི་ཀུན་ལ་ངོམ་སོ་བྱེད་པ་ལས་ཁ་
ཁུ་སིམ་པོར་ལོངས་སུ་སྤྱོད་པ་ལེགས། དེ་ལས་ཀྱང་དམིགས་བསལ་
གྱི་དབང་ཆ་འདི་གང་བྱུང་དུ་སྤྱོད་མི་རུང་། དེ་དང་མཉམ་དུ་འཁོར་
གཡོག་གི་ཁེ་དབང་ལ་འགན་སྲུང་བྱ་དགོས་ཏེ། འཁོར་གཡོག་གི་་
དོན་དག་ལ་རྩ་དོན་རང་བཞིན་གྱི་མཛུབ་སྟོན་གནང་རྒྱུ་ལས་དོན་
དག་ཆེ་མ་ཆུང་གསུམ་ཐམས་ཅད་ལ་ཐེ་གཏོགས་བྱ་མི་འོས།
རང་ཉིད་ལ་ཕན་པའི་བསླབ་བྱ་དང་བསམ་འཆར་བསྡུ་ལེན་བྱེད་
དགོས་པར་མ་ཟད། ཇུས་གཏོགས་ཚ་པོ་གནང་མཁན་གྱི་ལྷག་བསམ་
ཅན་དང་ལེན་བྱས་ན་བཟང་།
དབང་འཛིན་པར་ལས་འཛོལ་ཤོར་སླ་བའི་གནད་བཞི་ཡོད་དེ།
འགོར་འགྱངས་འཐུས་ཤོར་དང་ལྐོག་རྔན་སྤྲོད་ལེན། བཙན་ཧམ་ངན་
ཤེད་དང་གཡོ་ཟོལ་བསླུ་བྲིད་ཀྱི་དབང་དུ་ཚུད་པ་རྣམས་སོ། །
འགོར་འགྱངས་འཐུས་ཤོར་མི་འབྱུང་བར་བྱེད་པ་ལ་དུས་ཚོད་
དམ་འཛིན་དང་སེམས་ཐག་རྦད་ཆོད་ཀྱིས་ངེས་པར་བསྒྲུབ་དགོས་
69

བོད་འགྱུར་རིག་གནས་དཔེ་ཚོགས།
པའི་ལས་ལ་ཕྱི་འགྱང་མི་བྱེད་པའོ།།
ལྐོག་རྔན་སྤྲོད་ལེན་གྱི་ངན་གཤིས་བསྒྱུར་བར་འཁོར་གཡོག་
གིས་མི་འོས་པའི་ཐོབ་ནོར་ལེན་པ་གཏན་འགོག་བྱེད་དགོས་པར་མ་
ཟད། ལྐོག་རྔན་རྫོངས་མཁན་ལ་ཕན་འབྲས་དང་ཁེ་ཕན་ཏིལ་འབྲུ་
ཙམ་ཡང་རག་ཏུ་འཇུག་མི་རུང་། ལྐོག་རྔན་ལེན་མི་རུང་བར་མ་ཟད།
ཟང་ཟིང་གི་ལོངས་སྤྱོད་ཀྱིས་ངན་བསླུ་བྱས་ཆོག་ཆོག་གི་དོགས་གཞི་
ཅི་ཡང་མངོན་མི་རུང་བ་དང་། བྱེད་ཐབས་སྣ་ཚོགས་ལ་བརྟེན་ནས་
ཁྱོད་རང་ལྐོག་རྔན་སྤྱོད་ལེན་ལ་མོས་པ་དང་། ལྐོག་རྔན་གྱི་ལས་ལ་
སྡང་སེམས་སྐྱེས་པའི་ཆོད་སེམས་གཞན་ལ་ཚོར་དུ་འཇུག་དགོས།
གལ་སྲིད་དེ་སྔ་ཐག་བཅད་ཟིན་པའི་དོན་དག་ག་གེ་མོ་ཞིག་གློ་བུར་
དུ་མངོན་གསལ་གྱི་རྒྱུ་རྐྱེན་ཅི་ཡང་མེད་པར་ལངས་ཕྱོགས་དང་བློ་ཁ་
འགྱུར་ཚེ། གཙོ་སྐྱོང་བས་ཁྱོད་ཀྱིས་ལྐོག་རྔན་བླངས་ནས་བློ་ཁ་འགྱུར་
བར་དོགས་པ་ཟ་ངེས་པས། ནམ་ཞིག་སྔར་གྱི་བསམ་ཚུལ་དང་བྱེད་
ཐབས་ལ་འགྱུར་བ་གཏོང་དགོས་པ་བྱུང་བའི་ཚེ་ན། ངེས་པར་དུ་དེ་
ལྟར་བསྒྲུབ་པའི་དམིགས་ཡུལ་དང་འགྱུར་བ་གཏོང་བའི་རྒྱུ་མཚན་
ཀུན་ལ་ཤེས་སུ་འཇུག་དགོས། ཏག་ཏག་དབང་གྲགས་ཅན་ལ་འབྲེལ་
བ་ཟབ་པའི་ཞབས་ཕྱི་བ་དང་བློ་ཉེ་བའི་གྲོགས་པོ་ནི་ནམ་རྒྱུན་ལྐོག་
ལེན་ཧམ་ཁྱེར་གྱི་གསང་བའི་ལྟག་སྒོ་རུ་འགྱུར་སླ་བས་ཐུགས་གཟབ་
གནང་རྒྱུ་གལ་ཆེའོ། །
70

བྷེའེ་ཁིན་གྱི་ཐོར་རྩོམ།
བཙན་ཧམ་ངན་ཤེད་ནི་ལྐོག་རྔན་ལས་ཀྱང་གནོད་འཚེ་ཆེ་བ་
སྟེ༑ ལྐོག་རྔན་གྱི་ལས་ནི་གློ་བུར་དུ་བྱུང་བ་ཞིག་རེད། གལ་སྲིད་དབང་
འཛིན་པ་སུ་ཞིག་ལ་ཟང་ཟིང་གི་བསླུ་བྲིད་ཐེབས་པ་སླ་ཚེ། ཁོས་དུས་
གཏན་དུ་ཤེས་མེད་ཚོར་མེད་དུ་གཞན་གྱི་འདོད་བློ་ལྟར་བསྒྲུབ་ངེས་པ་
ཁོ་ཐག་ཡིན།
ཇི་སྐད་དུ་སོ་ལི་མན་གྱིས་སྒེར་གྱི་མཛའ་བརྩེ་བསམ་ན་ཕན་ཅི་
ཡང་མི་ཐོགས་ཏེ། དེས་བག་ལེབ་ཅིག་གི་ཆེད་དུ་ཁྲིམས་ལུགས་ལ་
གཏོར་བརླག་བྱེད་པར་ངེས།"
གཞན་ཡང་ཁ་དཔེར་མི་དེའི་གོ་གནས་ཀྱིས་གང་དེའི་གཤིས་ཀ་
གསལ་བོར་སྟོན་ངེས།་་ཟེར།ཐོབ་གོ་ས་ལས་མི་དེའི་རང་གཤིས་གསལ་
རྗེན་དུ་མངོན་པར་ངེས།སྐད་ཆ་འདི་ལ་གནས་ལུགས་ཟབ་མོ་འདུག
ཐའེ་སེ་ཐོ་ཡིས་གལ་སྲིད་ཁོ་རང་རྒྱལ་བོའི་གསེར་ཁྲིར་འཁོད་
མྱོང་མེད་ཚེ། ཁོ་རང་ཐབས་ལ་མཁས་ཤིང་ཐུགས་དཀྱེལ་ཡངས་
པས། ཀུན་གྱིས་རྒྱལ་ཁབ་སྐྱོང་བའི་ནུས་པ་ཡོད་པའི་ཡིད་ཆེས་བྱེད་
ངེས་ཀྱང་སྲིད་ཅེས་བྷ་ལ་སྐྱོན་བརྗོད་གནང་མྱོང་ལ། ཝེ་སི་ཕེའེ་ཞོན་
ལ་དབང་གྲགས་རྒྱས་ཚེ་ཁོའི་མི་གཤིས་འཐུས་ཇེ་ཚང་དུ་འགྲོ་བ་
ཡིན་ཞེས་གསུངས་མྱོང་། ཚིག་སྔ་མས་བྷ་ཡི་ཕམ་ཉེས་ལ་སྐྱོན་བརྗོད
བྱས་པ་དང་ཚིག་ཕྱི་མས་ཝེ་སི་ཕེའེ་ཞོན་གྱི་བློ་སྦྱོང་ལ་བསྟོད་ར་
གནང་ཡོད་དེ། སྙན་གྲགས་ནི་སྤྱོད་བཟང་ལས་བྱུང་བ་ཡིན་ལ། ནམ་
71

བོད་འགྱུར་རིག་གནས་དཔེ་ཚོགས།
ཞིག་དབང་གྲགས་རྒྱས་ཚེ་སྤྱོད་པ་བཟང་བོ་དེ་ཡང་གཞི་ནས་འཆོལ་
འགྲོ་སྟེ། དེ་ནི་ཏག་ཏག་རང་བྱུང་ཁམས་ཆེན་མོའི་དངོས་པོའི་འགུལ་
སྐྱོད་དང་འདྲ་བར། ཐོག་མའི་གནས་སྐབས་སུ་ཧ་ཅང་མགྱོགས་ནའང་
ཡུན་གྱིས་དལ་ཞིང་ལྷོད་པོར་གྱུར་འགྲོ།
དབང་གྲགས་དོན་དུ་གཉེར་བའི་ལམ་བུ་ནི་བདེ་ཞིང་ཁོད་སྙོམས་
པ་ཞིག་མ་ཡིན་ཏེ། ལམ་བུ་འདིའི་ཕར་སྣེ་རུ་དྲང་བདེན་གྱི་ཕྱོགས་
ཁག་གཞན་ཞིག་ཅི་ནས་ཀྱང་འཇུག་དགོས། ནམ་ཞིག་ཁྱོད་རང་
གོ་གནས་ངེས་ཅན་ཞིག་ལ་དབང་འབྱོར་ཚེ། ཁྱོད་རང་ཤོག་ཁག་གི་
འཐབ་རྩོད་ལས་ཕྱིར་འབུད་བྱས་ཏེ་དོ་མཉམ་ཡོང་བར་འབད་རྒྱུ། དབང་
འཛིན་པས་ལས་ཐོག་སྔ་མའི་མཚན་སྙན་ལ་ལུགས་མཐུན་གྱིས་བརྩི་
མཐོང་བྱེད་དགོས། དེ་ལྟར་མ་བྱས་ཚེ་ལས་ཁུངས་དགོངས་ཞུ་བྱེད་
དུས་ཀུན་གྱིས་ཀྱང་དེ་མཚུངས་ཀྱི་བྱེད་ཐབས་སྤྱད་ནས་འཁོན་ལན་
སློག་ངེས། རང་ཉིད་དང་མཉམ་ལས་བྱེད་མཁན་ལ་ལྟ་སྐྱོང་གང་ལེགས་
གནང་དགོས། ཁོ་ཚོར་ཐུག་འཕྲད་བྱེད་འདོད་མེད་དུས་ཐུག་འཕྲད་བྱེད་
དགོས་ཀྱང་། ཁོ་ཚོས་ཐུག་འཕྲད་བྱེད་འདོད་ཞུ་དུས་ཁས་མི་ལེན་པ་
གཏན་ནས་བྱེད་མི་རུང་། ཁ་བརྡ་གློད་པའི་སྐབས་དང་འཁོར་གཡོག་
གི་དྲི་བར་ལན་ལྡོན་པའི་སྐབས་སུ་རང་ཉིད་དབང་གྲགས་ཅན་ཞིག་
ཡིན་པ་བརྗེད་པར་གྱུར་ཅིག རང་ཉིད་ལ་དབང་གྲགས་ལྡན་པའི་རང་
༦༨རློམ་གྱིས་དཔོན་ཉམས་སྟོན་ནས་དཔོན་ཚུགས་མི་འཛིན་པ་དང་།
72

བྷེའེ་ཁིན་གྱི་ཐོར་རྩོམ།
རྣམས་ཀྱི་སྣང་ངོར་འཚོ་བའི་ཁྲོད་དུ་ཁོ་རང་ཕལ་བ་ཞིག་ཡིན་ཡང་
ལས་འགན་སྒྲུབ་དུས་ཁྱད་དུ་འཕགས་པ་ཞིག་ཡིན་པའི་བག་ཆགས
འཇོག་ཐུབ་ན་ལེགས་སོ།།

སྙིང་སྟོབས་གླེང་བ།
གཏམ་རྒྱུད་ཅིག་ཏུ་མི་ཞིག་གིས་ཌྷ་མོ་སི་ཐི་ནྭེ་ཟི་ལགས་ལ་
གཏམ་བཤད་པ་ཞིག་ལ་མཚོན་ན་ཆེས་གལ་ཆེ་བ་ནི་ཅི་ཞིག་རེད་
ཅེས་བཀའ་འདྲི་གནང་བར། ཁོས་རྣམ་འགྱུར་རེད་ཅེས་ལན་བཏབ།
དེའི་འཕྲོར་ཅི་ཞིག་རེད་དམ། རྣམ་འགྱུར་རེད། འོ་ན་དེའི་འཕྲོར་ཅི་
ཞིག་རེད་དམ་ཅེས་དྲིས་པར། ཁོས་སྔར་བཞིན་རྣམ་འགྱུར་རེད་ཅེས་
ལན་བཏབ། སྐད་ཆ་འདི་བཤད་མཁན་དེ་ཁོས་བཤད་པའི་དོན་ལ་བྱང་
ཆ་ལྡན་པར་ངེས་ཀྱང་། ཁོང་རང་ཉིད་ལ་དེའི་ཐད་ནས་དེ་འདྲའི་ལྷན་
སྐྱེས་ཀྱི་ཡོན་ཏན་ཞིག་མི་འདུག
གཏམ་བཤད་པའི་རྣམ་འགྱུར་ནི་ཕྱིའི་མངོན་ཚུལ་ཞིག་སྟེ། དྲང་
མོར་བཤད་ན་དེ་ནི་འཁྲབ་སྟོན་པའི་ཡོན་ཏན་ཞིག་ལས་མ་འདས་ཀྱང་
མ་བསམ་ས་ནས་འདི་འདྲའི་བརྩི་མཐོང་ཆེན་པོ་བྱེད་ཀྱིན་ཡོད་དེ། ཐ་
ན་རྩོད་གཞི་འདེམ་པ་དང་རྩོད་པའི་རིགས་ལམ་སོགས་ཀྱི་རྨང་གཞིའི་
ནུས་པ་དག་ལས་ཀྱང་གལ་ཆེན་པོར་གྱུར་ཡོད་པ་རེད། དེར་མ་ཟད།
དེ་ནི་གཏམ་བཤད་པའི་ཆ་རྐྱེན་ཉག་གཅིག་ཏུ་ལྟ་བར་བྱེད་ཅིང༌། ཡོད་
74

བྷེའེ་ཁིན་གྱི་ཐོར་རྩོམ།
ཚད་དེ་ཁོ་ནར་རག་ལས་པའི་ཚུལ་དུ་འདུག་པ་ནི་ཕར་བལྟས་པ་ཙམ་
གྱིས་བསམ་ཡུལ་ལས་འདས་པ་ཞིག་རེད། ཡིན་ཡང་ཚུལ་དེ་རྒྱུ་དང་
རྐྱེན་ངེས་ཅན་ཞིག་ལ་འབྲེལ་བ་ཡོད་པ་ནི་མིག་མཐོང་ལག་ཟིན་རེད།
མིའི་རིགས་ནི་ཤེས་རབ་ལས་རྨོངས་རྟུལ་ཆེ་བའི་རྐྱེན་གྱིས་རྨོངས་རྟུལ་
ཅན་གྱི་བློ་སྒོ་འབྱེད་པའི་ནུས་རྩལ་དེ་ནི་ཆེས་ཕན་འབྲས་ལྡན་པ་དེའོ། །
གནས་ཚུལ་ཞིག་གོང་དུ་གླེང་ཟིན་པའི་དོན་དེ་དང་ཀུན་ནས་ཆ་
འདྲ་བོ་འདུག་སྟེ། དེ་ནི་རྒྱལ་སྲིད་གཉེར་སྐབས་ཀྱི་སྙིང་སྟོབས་ཆེན་
པོ་རེད། རྒྱལ་སྲིད་གཉེར་བར་ཆེས་གལ་ཆེ་བ་ཞིག་ཅི་ཞིག་རེད་དམ།
སྙིང་སྟོབས་རེད། དེའི་འཕྲོ་ནས་ཅི་ཞིག་རེད་དམ། སྙིང་སྟོབས་རེད། འོ་
ན་དེའི་འཕྲོ་ནས་ཅི་ཞིག་རེད། ཡང་སྙིང་སྟོབས་རེད། དྲང་མོར་བཤད་
ན་སྙིང་སྟོབས་འདིའི་རིགས་ནི་མ་རིག་པ་དང་ངན་རུལ་ལས་བྱུང་བ་
ཡིན་པས་རྒྱལ་ཁབ་སྐྱོང་བའི་འཇོན་ཐང་དང་དཀྱུས་གཅིག་ཏུ་བཞག་
ནས་གླེང་ཐབས་མེད། ཡིན་ནའང་དེས་བླུན་རྨོངས་ཉམ་ཆུང་གི་མང་
ཚོགས་ཀྱི་སེམས་བསླུས་ཏེ་ཚོད་འཛིན་བྱེད་ནུས། རྒྱལ་ཁབ་ཅིག་གི་སྤྱི་
དམངས་ལས་ཕལ་ཆེ་བ་ནི་འདིའི་རིགས་སུ་གཏོགས་པ་རེད། དེ་ལས་
ཀྱང་བློ་རིག་ཅན་ཁ་ཤས་ཀྱང་སྐད་ཅིག་ཉིད་ལ་མགོ་རྨོངས་ནས་དེའི་
བསླུ་བྲིད་ཀྱི་དབང་དུ་ཚུད་པའི་སྐབས་ཀྱང་ཡོད།
དེའི་རྐྱེན་གྱིས་ང་ཚོས་ཤེས་གསལ་ལྟར། རྒན་གྲས་ཁང་དང་རྗེ་
བློན་སྐུ་དྲག་མེད་པའི་དམངས་གཙོའི་རྒྱལ་ཁབ་ཏུ་ཞུམ་པ་མེད་པའི་
75

བོད་འགྱུར་རིག་གནས་དཔེ་ཚོགས།
སྙིང་སྟོབས་ཀྱིས་ཧ་ལས་པའི་བྱས་རྗེས་ངོ་མཚར་བཞག་མྱོང་ཡོད།
ཞུམ་མེད་ཀྱི་སྤོབས་པས་སྙིང་སྟོབས་ཅན་རྣམས་ལས་ལ་འཇུག་པའི་
ཐོག་མའི་གནས་སྐབས་སུ་ཕན་ནུས་ཆེན་པོ་ཐོན་ངེས་ཀྱང་ཡུན་
གྱིས་ཇེ་ཞན་དུ་གྱུར་འགྲོ་བས། སྙིང་སྟོབས་ནི་བློས་ཐུབ་ཀྱི་དྲན་ཤེས་
ཤིག་གཏན་ནས་མིན་ཏེ། ཏག་ཏག་ནད་བརྟག་སྨན་བཅོས་བྱེད་པའི་
སྨན་པའི་གྲས་སུ་སྒྱུ་མ་མཁན་ཡོད་པ་ནང་བཞིན། རྒྱལ་ཁབ་སྐྱོང་
བའི་ཇུས་གཞི་འདོན་མཁན་གྱི་གྲས་སུའང་སྒྱུ་མ་མཁན་ཡོད་ཤག་
རེད་དེ། ཁོ་ཚོས་རང་ཉིད་ཀྱི་ཇུས་གཞི་བཟང་ཚུལ་རྒྱན་ཚུལ་གྱི་འུར་
བསྟོད་བྱེད་སྲིད་ཅིང་། ཐེངས་འགའི་ཚོད་ལྟའི་ཁྲོད་དུ་ལྟེས་དབང་གིས་
ལེགས་འགྲུབ་འབྱུང་ངེས་མོད་ཀྱང་། ཚོད་ལྟ་འདིར་ཚན་རིག་གི་གཞི་
འཛིན་ས་ཅི་ཡང་མེད་པས་དུས་ཡུན་རིང་བོར་རྒྱུན་འཁྱོངས་དཀའ།
ལྟ་རྒྱ་མཐོང་རྒྱ་ཡངས་པའི་སྐྱེས་བུས་སྙིང་སྟོབས་ཅན་ནི་དགོད་བྲོ་
བའི་གནས་སུ་བལྟ་ངེས་པ་གདོན་མི་ཟ་ལ། ཕལ་བའི་སྣང་ངོར་ཡང
སྙིང་སྟོབས་ནི་འདོ་མེད་ཚུལ་འཆོས་ཀྱི་དགོད་བྲོ་བའི་ལས་སུ་བལྟ་
བར་འགྱུར་ཏེ། གལ་སྲིད་འདོ་མེད་ཚུལ་འཆོས་ནི་ཁྲེལ་བའི་གཞི
མར་འགྱུར་ངེས་པས་ན། སྙིང་སྟོབས་དགུ་འགྱུར་གྱི་ལས་ལ་ཏིལ་ལ་
ཏིལ་མར་གྱི་ཚུལ་དུ་འདོ་མེད་ཚུལ་འཆོས་ཀྱི་ཆ་འདྲེས་པར་ཐེ་ཚོམ་
གནང་དགོས་མི་འདུག སྙིང་སྟོབས་ཅན་གྱི་གང་ཟག་དེ་ཉམ་ཐག་པའི་
གནས་སུ་ལྷུང་བའི་བཟོ་ལྟ་ནི་དགོད་བྲོ་བ་ཞིག་སྟེ། སྐབས་དེར་ཁོ་ཚོའི་
76

བྷེའེ་ཁིན་གྱི་ཐོར་རྩོམ།
ངོ་གདོང་ཏག་ཏག་ཤིང་ལས་བྱས་པའི་བརྐོས་རིས་ནང་བཞིན་བག་
འཁུམ་པར་གྱུར་འགྲོ། ཕལ་བའི་གང་ཟག་ཉམ་ཐག་པའི་གནས་སུ་
གྱུར་ཚེ་རྐང་བརྡབ་ལག་བརྡབ་བྱེད་པར་འགྱུར་ལ། སྙིང་སྟོབས་ཅན་
ནི་འདི་འདྲའི་ཉམ་ཐག་པའི་གནས་སུ་ལྷུང་ཚེ་གཞི་ནས་ཧ་ལས་ཏེ་
ཧོན་ཐོར་འགྲོ། འདི་ནི་ཏག་ཏག་མིག་མང་གི་རོལ་རྩེད་ལ་གཡེང་དུས་
འགྲིག་ཁ་ཉམས་པ་དང་ཀུན་ནས་འདྲ་སྟེ་རྩ་བ་ནས་ཕམ་པ་མིན་ཡང་
འགྲིག རྡེའུ་གཅིག་ཀྱང་འཇོག་དཀའ་བར་གྱུར་བ་བཞིན་ནོ། །ཡིན་
ཡང་ཚུལ་འདི་ཟུར་ཟའི་རྩོམ་དུ་བྲི་བར་འཚམ་པ་ལས་གཟབ་ནན་
ཆེ་བའི་དཔྱད་བརྗོད་དུ་བྲི་བར་འཚམ་པོ་མི་འདུག ཡིད་འཇོག་གང་
གཟབ་གནང་རྒྱུ་ཞིག་ལ་སྙིང་སྟོབས་ཅན་དག་ནམ་རྒྱུན་བྱ་བའི་ཆ་ལ་
རྨོངས་པར་འགྱུར་བ་ནི་ཁོ་ཚོས་དེའི་ཁྲོད་ཀྱི་དཀའ་ཚེགས་དང་ཉེན
ཁ་མ་ཚོར་བས་ཡིན།
དེའི་རྐྱེན་གྱིས་སྙིང་སྟོབས་ཆེན་པོ་ནི་ཇུས་གཞི་འདོན་པའི་
གེགས་སུ་འགྱུར་ཉེན་ཆེ་ཡང་ཇུས་གཞི་ལག་བསྟར་བྱེད་པར་དགེ་
མཚན་བླ་མེད་འདོན་ཐུབ་ངེས་ཏེ། ངེས་པར་དུ་སྙིང་སྟོབས་ཅན་གྱི་
སྐྱེས་བུར་རྒྱུས་ལོན་བྱས་ནས་དང་ལེན་གང་འཚམ་བྱ་རྒྱུ་གལ་ཆེ།
ཡིན་ཡང་ལག་རོགས་པ་བྱེད་དུ་འཇུག་རྒྱུ་ལས་ཐུགས་དཀྱེལ་ཡངས་
པོའི་སྒོ་ནས་སྤྱི་ཁྱབ་བཀོད་འདོན་བྱེད་དུ་འཇུག་མི་རུང་སྟེ། ཇུས་གཞི་
འདོན་པར་འབྱུང་ངེས་པའི་ཉེན་ཁ་ཡོད་ཚད་ལ་སྔོན་དཔག་བྱེད་
77

བོད་འགྱུར་རིག་གནས་དཔེ་ཚོགས།
དགོས་ཤིང་ཇུས་གཞི་ལག་བསྟར་བྱེད་པར་མི་ཤི་རྟ་འགྱེལ་གྱི་གནད་
འགག་ལ་ཐུག་ན་མ་གཏོགས་ཉེན་ཁ་རྒྱབ་ཏུ་བསྐྱུར་ཆོག་ཆོག་ཡིན།

ཆོས་ལུགས་གཅིག་གྱུར་གྱི་སྐོར་གླེང་བ།
ཆོས་ལུགས་ནི་མིའི་རིགས་ཀྱི་སྤྱི་ཚོགས་ཀྱི་གཟུངས་ཐག་ལྟ་བུ་
ཡིན་པས་ངེས་པ་དོན་གྱིས་ཆོས་ལུགས་གཅིག་གྱུར་ཡོང་བ་ནི་དོན་
བཟང་ཞིག་ཏུ་ཅི་ལ་མི་འགྱུར། ཕྱི་རོལ་མུ་སྟེགས་པས་ཆོས་ལུགས་དང་
འབྲེལ་བའི་རྩོད་པ་དང་འགལ་ཟླ་ནི་སྔར་བྱུང་མ་མྱོང་བའི་སྤྱོད་ཚུལ་
ངན་པ་ཞིག་ཏུ་བལྟ་བ་སྟེ། ཕྱི་རོལ་མུ་སྟེགས་པའི་ཆོས་ལུགས་སུ་ཆོ་
ག་གཙིགས་ཆེན་དུ་འཛིན་པ་ལས། རྟག་བརྟན་གྱི་མི་ཕྱེད་པའི་དད་
པ་གཙིགས་སུ་འཛིན་པ་མིན། ཁོ་ཚོའི་ཆོས་སྟོན་མཁན་གྱི་བླ་མ་དང་
དགེ་བའི་བཤེས་གཉེན་ཕལ་མོ་ཆེ་ནི་སྙན་ངག་མཁན་ཤ་སྟག་ཡིན་
པའི་ཚུལ་ལས་ཁོ་ཚོས་དད་མོས་བྱེད་པའི་ཆོས་ལུགས་ནི་ཅི་འདྲ་བ་
ཡིན་པ་དཔག་ནུས་སོ། །ཡིན་ཡང་དཀོན་མཆོག་ལ་ཕྲག་དོག་བྱེད་པར་
དགའ་ཐུན་མིན་གྱི་ཁྱད་གཤིས་མངའ་བས། ཁོང་ལ་དད་པ་དང་མོས་
གུས་བྱེད་པར་ར་མ་ལུག་གི་ཆོ་ག་དང་ཡ་མ་བརླ་ཡི་ཕྱག་ལེན་སོགས་
གཏན་ནས་མི་རུང་། དེའི་རྐྱེན་གྱིས་ང་ཚོས་ཆོས་ཚོགས་གཅིག་གྱུར་གྱི་
སྐོར་རགས་ཙམ་གླེང་བར་བྱ་སྟེ། དེ་གཅིག་གྱུར་བྱེད་པར་དགེ་མཚན་
79

བོད་འགྱུར་རིག་གནས་དཔེ་ཚོགས།
ག་འདྲ་ལྡན་པ་དང་མཚམས་དང་ཚད་གང་ནས་འཛིན་པ། གཅིག་གྱུར་
ཡོང་བའི་ཐབས་ལམ་ཅི་ཞིག་ཡིན་པའི་སྐོར་ནས་གླེང་བར་བྱ།
(དཀོན་མཆོག་གི་ཐུགས་མཉེས་པར་བྱེད་པའི་སྔོན་འགྲོའི་ཆ་
རྐྱེན་འདི་ཕུད)གཅིག་གྱུར་བྱས་པར་དགེ་མཚན་གཉིས་དང་ལྡན་པ་སྟེ།
གཅིག་ནི་ཆོས་ཚོགས་ཕུད་པའི་སོ་སྐྱེས་ཕལ་བ་ལ་བཤད་པ་དང་ཅིག་
ཤོས་ནི་ཆོས་ཚོགས་ཀྱི་མི་སྣ་ཁག་ལ་བཤད་པ་ཡིན། སྔ་མའི་ཐད་ནས་
བཤད་ན་ཆོས་ཚོགས་ནང་ཁུལ་གྱི་ལོག་ལྟ་ལོག་བཤད་དང་གྲུབ་མཐའི་
ལྟ་གྲུབ་ཀྱི་འགལ་བ་ནི་སྤྱོད་ངན་ཀུན་ལས་སྐྱུག་བྲོ་ཞིང་། ཆོ་ག་ལོག་
པར་སྒྲུབ་པ་ལས་ཀྱང་བསྟན་པའི་ཞབས་འདྲེན་དུ་འགྱུར་ཉེན་ཆེ། སྣང་
ཚུལ་འདི་ཏག་ཏག་ཤ་ཁྲག་གདོས་བཅས་ཀྱི་རུས་པའི་ལྷུ་ཚིགས་རྨས་
པའམ་རུས་ཚུགས་ལོག་པ་གང་ཁྲག་རྒྱུན་འཕར་བ་ལས་ཀྱང་ཚབས་
ཆེ་བ་བཞིན་ཆོས་ཚོགས་ཀྱི་ཆོས་ལུགས་ལས་དོན་ཁག་ཀྱང་དེ་
བཞིན་ནོ། །དེའི་རྐྱེན་གྱིས་སོ་སྐྱེས་རྣམས་ཆོས་ཚོགས་སུ་འཇུག་པའི་
རྒྱུན་གཅོད་པའི་ཐབས་ལེགས་ཤོས་ནི་གཅིག་གྱུར་གྱི་གཏོར་བརླག་
འདི་ག་རང་རེད། འདི་སྐད་ཁྱོད་ཀྱིས་ཐོས་པ་དུས་གཅིག་ན་ཁ་ཅིག་
གིས་གཟིགས་དང་། ཡི་ཤུ་ཕྱི་རོལ་ན་བཞུགས་ཞེས་སྨྲས་པར། འགའ་
ཞིག་གིས་གཟིགས་དང༌། ཡི་ཤུ་ཁང་བའི་ནང་རོལ་ན་བཞུགས་ཞེས་
སྨྲ་བར་འགྱུར་ཏེ། ཏག་ཏག་མི་ཁ་ཤས་ཀྱིས་མུ་སྟེགས་པའི་འདུ་ཚོགས་
སུ་ཡི་ཤུ་འཚོལ་བ་དང་འགའ་ཞིག་གིས་ཆོས་ཁང་གི་ཕྱི་རོལ་ཏུ་ཡི་
80

བྷེའེ་ཁིན་གྱི་ཐོར་རྩོམ།
ཤུ་འཚོལ་བའི་སྐབས་སུ། ་ཕྱི་རོལ་ཏུ་མ་འགྲོ་རོགས་ཞུ་བའི་སྐད་དེ་
ཀུན་གྱི་རྣ་ལམ་དུ་མཚམས་མེད་པར་མཆེད་བྱུང་།(དམིགས་བསལ་
གྱི་ལས་འགན་དེའི་དབང་གིས་སྟོན་པ་ཡི་ཤུ་ལ་སྐྱབས་སུ་མི་འགྲོ་
བའི་ཕྱི་རོལ་པར་དམིགས་བསལ་གྱིས་ཡིད་འཇོག་བྱེད་པའི) ཕྱི་
གླིང་གི་སློབ་དཔོན་དེས་ཇི་སྐད་དུ་གལ་སྲིད་ཕྱི་གླིང་བ་ཞིག་ནང་དུ་
འཛུལ་ནས་ངེད་ཅག་གིས་འདོ་མེད་ཉོག་གཏམ་ལབ་པ་ཐོས་ཚེ། ཁྱོད་
ཅག་སྨྱོས་ཟིན་པ་མ་ཡིན་ནམ་ཞེས་འཕྱ་ཡང་སྲིད་ཅེས་གསུངས་
མྱོང་། གལ་སྲིད་ལྷ་མེད་སྨྲ་བ་དག་དང་འཇིག་རྟེན་པ་རྣམས་ཀྱིས་
ཆོས་ཚོགས་སུ་འདི་འདྲའི་འགལ་རྐྱེན་མང་བོ་ཞིག་ཡོད་པ་རྟོགས་ཚེ་
མཇུག་འབྲས་སྔར་ལས་སྡུག་ཏུ་ཆགས་འགྲོ་བ་སྨྲས་མ་དགོས་ཤིང་།
ཁོ་ཚོ་དམ་པའི་ཆོས་སྒོ་ལས་རིང་དུ་གྱེས་ཏེ་འཕྱ་དམོད་བྱེད་མཁན་གྱི་
གྲལ་དུ་འཚང་ངེས་པར་གདོན་མི་ཟ། རང་རློམ་ཅན་གྱི་མཁས་དབང་
ཞིག་གིས་བློས་བསླངས་བྱས་པའི་གླེགས་བམ་གྱི་དཀར་ཆག་ཅིག་ཏུ
《ཕྱི་རོལ་བའི་བྲོ་གར》 ཞེས་པའི་དེབ་ཅིག་བཀོད་འདུག ཕྱི་རོལ་
བའི་གྲུབ་མཐའ་རེ་ལ་ཐུན་མོང་མ་ཡིན་པའི་གར་གྱི་སྟངས་སྟབས་
དང་སྒེག་ཉམས་ལྡན་མོད་ཀྱང་གར་གྱི་སྟངས་སྟབས་འདི་འཇིག་རྟེན་
པ་དང་རུལ་སུངས་ཀྱི་དཔོན་ངན་རྣམ་པའི་ཁྲེལ་དགོད་ཀྱི་གཞི་འབའ་
ཞིག་ཏུ་འགྱུར་ངེས་ཤིང་། དེ་དག་ནི་མ་གཞི་ནས་ཆོས་ལུགས་ཀྱི་ལས་
དོན་ལ་མཐོང་ཆུང་བྱེད་མཁན་ཁོ་ན་རེད།
81

བོད་འགྱུར་རིག་གནས་དཔེ་ཚོགས།
ཆོས་ལུགས་གཅིག་གྱུར་གྱིས་ཆོས་ཚོགས་ཀྱི་མི་སྣར་དགེ་
མཚན་ག་འདྲ་བསྐྲུན་ཐུབ་ཅེ་ན། དེ་ནི་ལྷའི་ཚད་མེད་པའི་ཐུགས་རྗེའི་
གཟུགས་སུ་སྤྲུལ་བའི་ཞི་བདེ་རེད། ཞི་བདེའི་སྟོབས་ལས་མི་ཕྱེད་པའི་
དད་པ་སྨིན་ངེས་ཤིང་ཞི་བདེའི་མཐུ་ལས་བྱམས་སེམས་བསྐྱེད་པར་
འགྱུར། ཆོས་ཚོགས་ཀྱི་ལྟར་སྣང་གི་ཞི་བདེ་དེ་འགྲོ་བ་མིའི་སེམས་
ནང་གི་ཞི་བ་དང་བདེ་བའི་ངོ་བོར་སྨིན་ཏེ། མི་རྣམས་དགག་བཞག་
གི་རྩོམ་ཉོག་བྲིས་ཏེ་ལྟ་ཀློག་ལ་འཇུག་པའི་བགྱི་བ་སྤངས་ནས་ཚོགས་
བསགས་དགེ་སྦྱོར་གྱི་རྩོམ་ཡིག་སྤེལ་ཏེ་ཐོས་བསམ་ལ་འཇུག་པའི་
དགེ་བའི་ལམ་དུ་བསྐུལ་བར་འགྱུར།
ཆོས་ལུགས་གཅིག་གྱུར་གྱི་མཚམས་དང་ཚད་གླེང་བ་ལ། ཡང་
དག་པའི་སྒོ་ནས་མཚམས་དང་ཚད་འདི་གཏན་དུ་འཁེལ་བ་ནི་གནད་
ཀྱི་དམ་པའོ། །མིག་སྔའི་ཆར་ཐལ་ཆེ་བའི་ཕྱོགས་ཁག་གཉིས་འདུག་
སྟེ༑ འཚབ་སྐྱོད་པའི་ཕྱོགས་ཁག་གིས་ཞི་བདེའི་སྐོར་གྱི་གཏམ་གླེང་
ཡོད་དོ་ཅོག་ལ་སུན་སྣང་སྐྱེ་ཞིང་ཞེན་པ་ལོག་པའི་རྣམ་འགྱུར་སྟོན་
པར་བྱེད། ལྡེ་ཧེ་ཡཱུའུ། ཞི་ཞིང་བདེ་ལགས་སམ། ཞི་བདེ་ཁྱོད་དང་
འབྲེལ་བ་ཅི་ཡོད་དམ། ངའི་གཞུག་ཏུ་སྡོད་ཅིག་འཚབ་སྐྱོད་པའི་
ཕྱོགས་ཁག་གིས་ཐུགས་ཁུར་གནང་བཞིན་པ་ནི་ཞི་བདེ་མིན་པར་ཁ་
མཐུན་དཔུང་སྒྲིལ་གྱིས་ཤོག་ཁག་འཛུགས་རྒྱུ་དེ་རེད། དེ་ལས་ལྡོག་སྟེ་
ལེའེ་ཨཱ་བྷཻ་སཱེ་ཡན་སི་ཕྱོགས་ཁག་གི་རིང་ལུགས་འཛིན་མཁན་དང་
82

བྷེའེ་ཁིན་གྱི་ཐོར་རྩོམ།
ཞེན་མེད་སྡང་མེད་ཀྱི་རྣམ་འགྱུར་སྟོན་མཁན་ཁ་ཤས་ཀྱིས་ཕྱོགས་
་གི་བསམ་པ་མི་འཛིན་པར་ཐབས་མཁས་པའི་སྒོ་ནས་དབུ་མའི་ལྷུང
ལམ་གྱིས་ཆོས་ལུགས་གྲུབ་མཐའ་ཁག་གི་རྩོད་གཞི་འདུམ་སྒྲིག་བྱས་
ཆོག་ལ། ཁོ་ཚོས་དཀོན་མཆོག་དང་འཇིག་རྟེན་པའི་དབར་ནས་གཟུ་
འདུམ་ཡང་བྱེད་ཆོག་པ་དང་འདྲ། ཡུལ་དུས་གང་རུང་དུ་མཐར་ཟད་
ཀྱི་ཕྱོགས་ཁག་འདི་གཉིས་གདོང་ཐུག་འབྱུང་བར་ངེས་པར་དུ་གཡོལ་
ཐབས་བྱེད་དགོས། གལ་ཏེ་བཤད་ཚུལ་ཐ་དད་པའི་ལེགས་བཤད་འདི་
གཉིས་ཀྱིས་ཁ་གསལ་ཞིང་ཡང་དག་པའི་སྒོ་ནས་འཇིག་རྟེན་མགོན་
པོ་སྐུ་དངོས་ཀྱིས་གཏན་འབེབས་གནང་བའི་ཡི་ཤུའི་ཆོས་ལུགས་ཀྱི་
སྤྱི་ཆིངས་ལ་འགྲེལ་བཤད་གནང་ཐུབ་ཚེ། མཐར་ཟད་ཀྱི་ཕྱོགས་ཁག་
འདི་གཉིས་གདོང་ཐུག་འབྱུང་བར་གཡོལ་ཐུབ་ངེས། ལེགས་བཤད་
གཉིས་ནི་འདི་སྟེ། “ང་ཚོའི་དཔུང་དུ་མི་བསྡེབས་མཁན་དག་ནི་ང་ཚོར་
ངོ་རྒོལ་བྱེད་མཁན་ཡིན་ཞེས་པ་དང་ང་ཚོར་ངོ་རྒོལ་མི་བྱེད་མཁན
དག་ནི་ང་ཚོའི་དཔུང་རོགས་ཡིན་ཞེས་པའོ། །འདིས་དོན་དམ་དུ་ཆོས་
ལུགས་དད་མོས་ཀྱི་སྙིང་བོ་ཅི་ཞིག་ཡིན་པའི་གནད་དོན་དང་ཆོས
ལུགས་དད་མོས་ཀྱི་རིགས་སུ་མི་འདུ་བའི་ལྟ་ཚུལ་དང་ཆོ་གའམ་གྲུབ་
མཐའི་འགལ་བ་ལྟ་བུའི་གནད་དོན་ཕྲན་ཚེགས་བར་གྱི་དབྱེ་བ་འབྱེད་
དགོས་པར་གདམས་ཡོད་པ་མ་ཡིན་ནམ། མི་མང་ཤོས་ཀྱིས་དོན་འདི་
གླེང་རིན་མེད་པ་ཞིག་ཏུ་བལྟ་བར་མ་ཟད་གཞི་ནས་ཐག་གཅོད་གང་
83

བོད་འགྱུར་རིག་གནས་དཔེ་ཚོགས།
ལེགས་བྱས་ཡོད་པར་བསམ་ནའང་དོན་དེ་ཐག་གཅོད་པའི་གོ་རིམ་
ཁྲོད་དུ་སྒེར་གྱི་ཕྱོགས་ལྷུང་གི་བསམ་པས་ཀུན་ནས་བསླངས་པར་
གྱུར་ཚེ། ཀུན་གྱིས་སྔར་ལས་ལྷག་པའི་དགའ་བསུ་བྱེད་་ངེས།
འདིར་གུས་པས་ཚིག་ཚོགས་བསྟེན་པའི་ངལ་བ་སྤངས་ཏེ་དོན་
སོ་དེའི་ཐད་ནས་བསླབ་བྱ་ཉུང་ངུ་ཙམ་ཞིག་གདམ་པར་བྱ་བ་ལ།
སྐྱེས་རྣམས་ཀྱིས་ལྟ་གྲུབ་ཐ་དད་དུ་གྱེས་ནས་ཆོས་ཚོགས་ཁ་འཐོར་
དུ་འགྲོ་བར་ཡིད་གཟབ་གནང་རྒྱུ་གལ་ཆེ། གཅིག་ནི་རྩོད་གཞིའི
དོན་གྱི་གནད་ཆུང་བས་སྤོ་ཁ་ཚ་མོས་ཁ་རྩོད་ཚིག་རྩོད་བྱེད་རིན་
མི་འདུག་སྟེ། ཇི་སྐད་དུ་སྔོན་བྱོན་མཁས་དབང་ཞིག་གིས་ཡི་ཤུའི་ན་
བཟའ་ནི་ཏན་ཏན་རལ་སྐྱོན་དང་བྲལ་ཀྱང་ཆོས་ཚོགས་ཀྱི་ན་བཟའ་
ནི་ཁ་དོག་རྣམ་པར་བཀྲ་བ་ཞིག་གོ། "དེར་མཐུད་ནས་ཁོས་ན་བཟའ་
ཚོན་མདངས་སྣ་ལྔས་བརྒྱན་ཀྱང་ཆོག ཡིན་ཡང་ཐོར་ནས་རལ་དུ་མ་
འཇུག་རོགས་ཟེར། འདི་ལས་མཐོང་ཐུབ་པ་ཞིག་ནི་གཅིག་གྱུར་དང་
གཅིག་འདྲ་ནི་ཐ་དད་པའི་ཆོས་གཉིས་རེད་འདུག གཅིག་ཤོས་ནི་རྩོད་
གཞི་གནད་ཆེ་ཡང་རྩོད་གླེང་བྱས་བྱས་པའི་མཐའ་མར་ལྐོག་གྱུར་གྱི་
གནས་སུ་གྱར་འགྲོ་བས་རྩོད་གླེང་གང་དེ་ཐབས་ཀྱིས་ཕྱུག་པ་ལས་
དོན་གྱིས་ཕོངས་པའི་དཔེ་རུ་ཟད། སྐབས་དང་སྐབས་སུ་བདེན་རྫུན་གྱི་
བླང་དོར་ལ་མཁས་ཤིང་སྐྱིད་སྡུག་ཤེས་མཁན་དག་གི་དར་ལུང་རྣ་བའི་
བུ་ག་རུ་བླུན་རྨོངས་ཤེས་མེད་ཁ་ཤས་ཀྱིས་ཡིན་མིན་ཁ་རྩོད་བྱེད་པའི་
84

བྷེའེ་ཁིན་གྱི་ཐོར་རྩོམ།
འཁོར་འོང་བར་མ་ཟད། མི་དེ་དག་གི་བཤད་ཚུལ་མི་འདྲ་ངག་འཁྱལ་
བ་མ་གཏོགས་དོན་གཅིག་ལ་འཁེལ་བ་གསལ་བོར་ཤེས་ནས་ཀྱང་
ནམ་ཞར་ཡང་ལྟ་ཚུལ་གཅིག་མཐུན་ཡོང་ཐབས་མི་འདུག མི་རེ་རེའི་
དཀར་ནག་གི་ཤན་འབྱེད་པའི་ནུས་པ་ཐ་དད་དུ་ཆགས་པ་ལས་གོང་
དུ་སྨོས་པ་ནང་བཞིན་གྱི་སྣང་ཚུལ་འབྱུང་སླ་བས་ན། ང་ཚོས་རང་ཅག་
གི་སེམས་ཀྱི་འཆར་སྒོ་ཚུལ་བཞིན་དུ་མཁྱེན་པའི་དཀོན་མཆོག་གིས
ཕལ་བའི་སྣང་ངོར་སོ་སོའི་བགྲོད་ལམ་མི་གཅིག་པ་འདྲ་ཡང་དོན་དུ་
ཕུགས་ཀྱི་འདུན་མ་གཅིག་ཏུ་འཁེལ་ཡོད་པ་ཇི་བཞིན་དུ་རྟོགས་ནུས་
པས། ཕྱོགས་གཉིས་ཀས་སོ་སོའི་བསམ་འཆར་ཁས་མི་ལེན་རང་ལེན་
དུ་གྱུར་པར་བཤད་ཆོག་པ་མ་ཡིན་ནམ། རྩོད་གླེང་འདིའི་རིགས་ཀྱི་
ངོ་བོའི་སྐོར་ལ་སེན་ཕུ་ལོ་ཡིས་གནང་བའི་བཀའ་སློབ་ཏུ་གནད་ལ་
འཁེལ་བའི་འགྲེལ་བཤད་གནང་ཡོད་དེ།་་ཐ་མལ་བའི་འཆལ་གཏམ་
དང་ཡང་དག་པའི་ལུགས་སུ་འཁྲུལ་སླ་བའི་ཁུངས་མེད་ཀྱི་རྩོད་པར་
མ་འཇུག་རོགས་ཞེས་པའོ། །འཇིག་རྟེན་པ་རྣམས་འགལ་ཟླ་སློང་
བཞིན་སྒྲོ་འདོགས་དང་འུད་བརྗོད་ལ་དགའ་བ་མ་ཟད། དེའི་སྟེང་ལ་
ཚིག་སྦྱོར་གསར་བའི་ཕྲ་རྒྱན་དམ་པོར་བཏགས་ནས་མ་གཞིར་དོན་
གྱི་རྒད་པོ་ཚིག་གི་འཁར་བ་ལ་བརྟེན་དགོས་ཀྱང་དོན་གྱིས་དབུལ་
བའི་ཚིག་སྐམ་དུ་གྱུར་པའི་ཚུལ་ལས་མ་འདས། ཞི་བདེའམ་གཅིག་
གྱུར་ལ་རྫུན་བཟོའི་རྣམ་པ་གཉིས་ཡོད་དེ། གཅིག་ནི་མ་རིག་པའི་
85

བོད་འགྱུར་རིག་གནས་དཔེ་ཚོགས།
རྨོངས་པའི་དབང་དུ་གྱུར་བའི་ཞི་བདེ་ཡིན་ཏེ། རྨོངས་པའི་དབང་དུ་
གྱུར་ཚེ་ཆོས་ལུགས་ཀྱི་གྲུབ་མཐའ་སྣ་ཚོགས་ཞི་བདེ་མཉམ་གནས་
འོང་ཐུབ། ཅིག་ཤོས་ནི་འགལ་བ་གཙོ་བོ་སྡུམ་ཐབས་བྱས་ཏེ་ཆ་བསྡུ་
ཡ་བསྡུ་བྱས་པའི་ཞི་བདེ་ཡིན་ཏེ། འདི་ལྟ་བུའི་ཞི་བདེའི་གནས་སྐབས་
སུ་བདེན་དོན་དང་ལོག་རྟོག་ནི་མི་དབང་ནེ་བྷི་ཁེ་བྷི་ནེ་ཛིར་ལགས་
ཀྱི་མནལ་ལམ་དུ་སྐུ་བརྙན་དེའི་ཞབས་སེན་སྟེང་གི་གསེར་དང་ས་
ནང་བཞིན་གཅིག་ལ་གཅིག་བརྟེན་གྱི་ཚུལ་དུ་འབྲེལ་ཡོད་ཀྱང་གཞི་
གཅིག་གི་ངོ་བོར་འདྲེས་པ་ནི་དཔེ་མི་སྲིད་དོ། །
གཅིག་གྱུར་ཡོང་བའི་ཐབས་ལམ་གླེང་བ་ལ། མི་རྣམས་ཀྱིས་
ངེས་པར་དུ་ཡིད་གཟབ་གནང་རྒྱུ་ཞིག་ལ། ཆོས་ལུགས་གཅིག་གྱུར་
བྱེད་པའམ་ཆོས་ལུགས་གཅིག་གྱུར་ལ་ཤུགས་སྣོན་པའི་དུས་མཉམ་
དུ་བྱམས་སྙིང་རྗེ་དང་མིའི་སྤྱི་ཚོགས་ཀྱི་ཁྲིམས་ལུགས་ལ་རྩིས་མེད་
དང་གཏོར་བརླག་བྱེད་གཏན་ནས་བྱ་མི་རུང་། ཡི་ཤུའི་ཆོས་ལུགས་
པར་རྣོ་ངར་ཅན་གྱི་རལ་གྲི་གཉིས་ཡོད་དེ། དད་པའི་སྟོབས་ཀྱི་རལ་གྲི་
དང་འཇིག་རྟེན་སྲིད་པའི་ལུགས་ཀྱི་རལ་གྲིའོ། །ཡི་ཤུའི་ཆོས་ལུགས་
ཀྱི་བསྟན་པ་དར་ཞིང་རྒྱས་པར་མཛད་པ་ལ་གཉིས་ཀས་དེ་བསྟུན་གྱི་
འགན་འཁྲི་དང་ནུས་པ་ཐོན་ངེས། ཡིན་ཡང་ང་ཚོས་མ་ཧའ་མེ་ཋིའམ་
དེ་དང་ཆ་འདྲ་བའི་རལ་གྲིའི་རིགས་ལག་ཏུ་འཆིང་མི་རུང་ངོ་། །ཡང་
གཅིག་བཤད་ན། མངོན་སུམ་འཛེམ་མེད་ཀྱིས་ཆོས་ཚོགས་ལ་སྐུར་བ་
86

བྷེའེ་ཁིན་གྱི་ཐོར་རྩོམ།
བཏབ་ནས་དཀོན་མཆོག་ལ་ཁྱད་གསོད་བྱེད་པ་མིག་མཐོང་ལག་ཟིན་
བྱུང་བའམ་ཆོས་ལུགས་ཀྱི་བྱེད་སྒོ་དེ་རྒྱལ་ཁབ་ལ་ངོ་རྒོལ་བྱེད་པའི་
གཡོ་ཇུས་སུ་གྱུར་པའི་གནད་འགག་གི་དུས་ལ་བབ་ན་མ་གཏོགས།
དམག་འཁྲུག་ལ་བརྟེན་ནས་ཆོས་སྤེལ་བ་དང་ཁྲག་དྲི་བྲོ་བའི་དམར་
གསོད་བྱས་ནས་བཙན་སྐུལ་བྱེད་པ་གཏན་ནས་མི་རུང་། དེར་མ་
ཟད་ང་ཚོས་ངན་སྐུལ་རང་བཞིན་གྱི་གཏམ་བརྗོད་ལ་རྒྱབ་སྐྱོབ་རམ་
འདེགས་བྱས་ཏེ་གཡོ་ཇུས་དང་ངོ་ལོག་ཟིང་འཁྲུག་རྒྱ་ཡན་དུ་བཏང་
ཚེ༑ རྣོ་ངར་ཅན་གྱི་རལ་གྲི་དེ་ལུགས་མཐུན་གྱི་སྲིད་དབང་མགོ་རྟིང་
སློག་འདོད་མཁན་གྱི་མང་ཚོགས་ལ་སྤྲད་པ་དང་འདྲ་བས་འདི་ནི
རྐང་རྗེས་ལག་གསུབ་རང་རེད། དེའི་རྐྱེན་གྱིས་ང་ཚོས་འཇིག་རྟེན་སྐྱེ་
འགྲོ་ཐམས་ཅད་ཡི་ཤུ་བའི་རྗེས་འཇུག་ཤ་སྟག་ཡིན་པར་སྙམ་པ་ལས་
ཁོ་ཚོ་ཚང་མ་སྨྲ་ཤེས་ཤིང་དོན་གོ་བའི་གང་ཟག་ཡིན་པ་གཞི་ནས་
བརྗེད་འདུག་པ་འདྲ། ཟློས་གར་དུ་ཨེ་གྷི་མེམ་ནཱན་གྱིས་སྙིང་རྗེ་མེད་
པར་རང་གི་ཤ་ལས་མཆེད་པའི་སྲས་མོ་མཆོད་འབུལ་བྱེད་པའི་སྐབས་
དེར། སྙན་ངག་མཁན་པོ་ལཱུའུ་ཁི་རེ་ཤི་སི་ལགས་ཀྱིས་མ་གཞིར་ཆོས་
ལུགས་ཀྱིས་མི་རྣམས་སྡིག་པའི་ལས་ལ་སྐུལ་བར་ནུས་ཨང་།”ཞེས་
དབང་མེད་དུ་ངག་ལས་ཤོར།
གལ་སྲིད་སྙན་ངག་མཁན་པོ་འདིས་ཧྥ་རན་སིའི་དམར་གསོད་
ཆེན་མོ་དེ་དང་དབྱིན་རྒྱལ་གྱི་མེ་རྫས་ཀྱི་ཇུས་ངན་དེ་རྟོགས་པའི་
87

བོད་འགྱུར་རིག་གནས་དཔེ་ཚོགས།
དབང་དུ་བྱས་ན། ཁོང་གིས་ཅི་ཞིག་འཆད་ངེས་སམ། ཕལ་ཆེར་ཁོ་
རང་སྔར་ལས་སྐྱིད་པའི་ལོངས་སྤྱོད་ལ་གཡེང་ནས་ལྷ་ལ་དད་གུས་
མེད་པར་འགྱུར་ངེས་ཀྱང་སྲིད། ཏག་ཏག་ཆོས་ལུགས་ལ་རྐྱེན་བྱས་ཏེ་
འཇིག་རྟེན་ལུགས་ཀྱི་རལ་གྲི་འཕྱར་བ་ལ་ངེས་པར་དུ་ཐུགས་གཟབ་
ཡིད་འཇོག་གནང་དགོས་པས་ན་རལ་གྲི་དེ་མི་སེར་གྱི་ལག་ཏུ་སྤྲོད་པ་
ནི་གླེན་རྟགས་འཁྲུལ་མེད་རང་ཡིན་པས། གླེན་རྟགས་འདིའི་རིགས་
བསྐྱར་ཁྲུས་སྨྲ་བའི་ཕྱོགས་ཁག་དང་འཚབ་སྐྱོད་ཕྱོགས་ཁག་དག་
ལ་འཚམ་པོ་འདུག གདོན་འདྲེ་ཡིས་ང་རང་ཡར་འཕར་ཏེ་སྤྲིན་གྱི་
བང་རིམ་བརྟོལ་ནས་དཀོན་མཆོག་གི་ཟླ་ལ་ཐོན་པར་བྱ་རྒྱུ་ཡིན་་ཞེས་
ལབ་པ་ནི་དཀོན་མཆོག་ལ་ཚད་ལས་འདས་པའི་ཁྱད་གསོད་བྱས་
པ་རང་རེད། འོན་ཏེ། གལ་སྲིད་དཀོན་མཆོག་མིའི་རྣམ་པར་སྤྲུལ་
ནས་ང་རང་དམྱལ་བའི་ཁམས་སུ་གཤེགས་ཏེ་མུན་ནག་གི་རྒྱལ་བོ་
དེའི་ཟླ་རུ་སླེབས་ན་་ཞེས་འཆད་དུ་བཅུག་པ་ནི་མིང་དོན་མཚུངས་
པའི་ཁྱད་གསོད་རང་རེད། གལ་སྲིད་ཆོས་ལུགས་ངན་རུལ་དུ་གྱུར་ཏེ་
རྒྱལ་བོ་བཀྲོངས་པ་དང་མི་སེར་དམར་གསོད་གཏོང་བ། རྒྱལ་སྲིད་
མགོ་རྟིང་སློག་པ་ལ་སོགས་པའི་གདུག་རྩུབ་ཆེ་བའི་ཐ་ཤལ་གྱི་སྦྱོར་བ་
རྩོམ་པའི་ལག་ཆ་རུ་གྱུར་ཚེ། གོང་དུ་སྨས་ཟིན་པའི་དཀོན་མཆོག་ལ་
ཁྱད་གསོད་ཀྱི་ཚིག་མཚོན་བཏབ་པ་དག་དང་ཅི་ཁྱད། སྦྱོར་བ་འདིའི་
རིགས་ནི་ལྷ་བྱ་ཕུག་རོན་དེ་བྱ་རོག་གམ་ཕོ་རོག་ཏུ་འཁྲུལ་བ་འདྲ་ཞིང་
88

དྷེའེ་ཁིན་གྱི་ཐོར་རྩོམ།
ཡི་ཤུའི་ཆོས་ཚོགས་ཀྱི་གྲུའི་སྟེང་དུ་མཚོ་ཇག་དང་མ་རུངས་པའི་དར་
ཆ་བསྒྲེངས་པ་དང་ཀུན་ནས་མཚུངས། དེའི་རྐྱེན་གྱིས་མིག་སྔའི་ཆར་
ཁ་ཚ་དགོས་གཏུགས་སུ་གྱུར་པ་ནི་ཆོས་ཚོགས་ཀྱིས་ངེས་པར་དུ་དམ་
པའི་ཆོས་ཀྱི་སྙིང་བོ་དང་འདུལ་ཁྲིམས་ལ་བརྟེན་པ་དང་རྗེ་བློན་རྣམས་
ཀྱིས་ངེས་པར་དུ་རྒྱལ་བོའི་དབང་ཆ་དང་ཡི་ཤུའི་སྙིང་སྟོབས་དང་ཀུན་
སྤྱོད་ཀྱི་སྟོབས་ཤུགས་མ་ལུས་མངོན་ཐུབ་པའི་ཤེས་བྱ་ལ་བརྟེན་དགོས་
ཏེ༑ མིར་ཁེ་ཡ་རཱེ་ཡིས་འཕྲུལ་གྱི་དབྱུག་པར་བརྟེན་ཏེ་ཚད་ངེས་ཅན་
གྱི་སྟེང་ནས་ལེགས་པར་གྲུབ་ཟིན་པ་ནང་བཞིན། གོང་དུ་སྨོས་ཟིན་
པའི་སྐྱུག་བྲོ་བའི་སྦྱོར་ངན་དང་ལོག་རྟོག་གི་སྨྲ་བ་ཐམས་ཅད་དམྱལ་
བའི་མུན་དུང་དུ་སྤྱུགས་ཏེ་ཇི་སྲིད་དུ་བསྐྱར་དར་འབྱུང་དཀའ་བ་བཟོ་
དགོས།
ཆོས་ལུགས་དད་མོས་དང་འབྲེལ་བའི་ལེགས་བཤད་དག་ལས་
ཐོག་མར་ངེས་རྒྱུ་ཞིག་ནི་ལྡེའེ་ཁཱོབ་ཀྱིས་གང་ཟག་གི་རྒྱུད་ཀྱི་ཞེ་སྡང་
གིས་དཀོན་མཆོག་གི་དྲང་བདེན་མངོན་ཐབས་བྲལ་ཅེས་པའི་ཞལ་
གདམས་དེ་རེད། དེར་མ་ཟད་ད་དུང་སྔོན་བྱོན་དམ་པ་ཞིག་གིས་བློ་གཟུ་
བོའི་བདེན་གཏམ་སེམས་ལ་འབབ་པ་གསུངས་མྱོང་སྟེ། གཞན་ལ་ནང་
སེམས་ཀྱི་གནོན་ཤུགས་བདེན་པར་འཛིན་པའི་བསམ་པ་བཅངས་ནས་
ཁ་ཏ་གནང་མཁན་དག་ནི་ནམ་རྒྱུན་རང་གི་ཁེ་ཕན་ལ་དམིགས་ནས་
ད་གཟོད་གནོན་ཤུགས་དེའི་རིགས་ལ་དོ་སྣང་བྱས་པ་རེད།
89

ལེའུ་གཉིས་པ།
གསར་བྱུང་གི་ཆོས་ཐམས་ཅད་ཡོན་ཏན་ཀུན་འཛོམས་མ་ཡིན་
ལ༑ སྐྱེ་འཕེལ་འབྱུང་བཞིན་པའི་བྱ་དངོས་དག་ཀྱང་དེ་བཞིན་ཡིན།
གསར་བཅོས་ནི་ཏག་ཏག་དུས་ཀྱི་མ་མའི་མངལ་དུ་སྦྲུམ་པའི་ཕྲུ་གུའོ། །

སྐུ་དྲག་གླེང་བ།
སྐུ་དྲག་གི་སྐོར་གླེང་བ་ལ། སྐུ་དྲག་གྲལ་རིམ་གྱིས་རྒྱལ་ཁབ་ཀྱི་
ཆབ་སྲིད་ཁྲོད་གོ་གནས་ག་འདྲ་བཟུང་ཡོད་པ་དང་སྐུ་དྲག་ལ་ཁྱད་
གཤིས་ག་འདྲ་ལྡན་པའི་སྐོར་ཏེ་ཕྱོགས་གཉིས་ནས་གླེང་བར་བྱ།
གལ་སྲིད་རྒྱལ་བོའི་ལམ་ལུགས་ཀྱི་སྲིད་དབང་གི་སྒྲིག་གཞིའི་
ཁྲོད་དུ་སྐུ་དྲག་གི་གྲལ་རིམ་མེད་པའི་དབང་དུ་བྱས་ཚེ། རྒྱལ་ཁབ་དེ་
སྲིད་དབང་སྒེར་གཅོད་ཀྱི་བཙན་རྒྱལ་ཞིག་ཏུ་ཆགས་པ་ལས་འོས་མེད་
དེ༑ ཤར་ཕྱོགས་ཏུར་ཀི་བཙན་རྒྱལ་བཞིན་ནོ། །དེ་བས་སྐུ་དྲག་གིས་
རྒྱལ་བོའི་དབང་ཆ་གཅུན་ནུས་པའི་རྐྱེན་གྱིས་ཡིན། སྐུ་དྲག་གིས་མི་
སེར་སྐོར་ཞིག་ཚོད་འཛིན་བྱེད་ནུས་ཤིང་ཚད་ངེས་ཅན་ཞིག་གི་སྟེང་
ནས་རྒྱལ་བོའི་དབང་ཤུགས་ཉམས་དམས་སུ་གཏོང་ནུས། འོན་ཀྱང་
དམངས་གཙོ་ལམ་ལུགས་ཀྱི་སྲིད་དབང་གི་སྒྲིག་གཞིའི་ཁྲོད་དུ་སྐུ་
དྲག་གི་དགོས་ངེས་རང་བཞིན་གཏན་ནས་མེད་ཅིང་། སྐུ་དྲག་མེད་
ཚེ་དམངས་གཙོའི་ལམ་ལུགས་སྔར་ལས་ཀྱང་གཏན་འཇགས་ཀྱིས་
འཕེལ་ཞིང་རྒྱས་ངེས་ཏེ། དམངས་གཙོའི་ལམ་ལུགས་ཀྱི་སྲིད་དབང་
93

བོད་འགྱུར་རིག་གནས་དཔེ་ཚོགས།
གི་སྒྲིག་གཞིའི་ཁྲོད་དུ་རིགས་རུས་དང་གདུང་རྒྱུད་མི་གཙོ་བར་ཡོན་
ཏན་དང་ནུས་པ་གཙོ་སྟེ། སི་ཝེ་ཚིར་ལན་ཏྟི་ལྟ་བུར་མཚོན་ན་ཆོས་
ལུགས་གྲུབ་མཐའ་དང་ཡུལ་ཁམས་ཀྱི་བར་ཁྱད་ཆེན་པོ་ལྡན་ཡང་
ཁོ་ཚོའི་སྤྱི་མཐུན་རྒྱལ་ཁབ་ཀྱི་སྲིད་དབང་ཧ་ཅང་སྲ་བརྟན་ཡིན། རྒྱུ་
མཚན་ནི་ཁོ་ཚོས་མིའི་འཇོན་ནུས་གཙིགས་སུ་འཛིན་པ་ལས་རིགས་
རུས་དང་གྲལ་རིམ། སྐྱེ་ཁུངས་ལ་མི་བལྟ་བས་ཡིན། དེར་མ་ཟད་ཧོ་
ལིན་ཏྟི་གྱི་སྤྱི་མཐུན་ལམ་ལུགས་ཀྱང་ཚུལ་དང་མཐུན་པ་ཞིག་སྟེ། ཁོ་
ཚེས་འདྲ་མཉམ་རིང་ལུགས་ཀྱི་རྩ་དོན་ལག་བསྟར་བྱས་ཏེ་སྤྱི་དམངས་
ཀྱི་ཁེ་དབང་འདྲ་མཉམ་ཡོང་བར་ཁག་ཐེག་བྱུང་བས། མངའ་འབངས་
རྣམས་ཀྱིས་རང་ས་ནས་བཀའ་བརྩི་ཁྲིམས་སྲུང་བྱེད་ཀྱིན་པཔར་མ་
ཟད་རང་རྟོག་གིས་དཔྱ་ཁྲལ་འཇལ་བའི་འོས་འགན་ཁུར་དུ་བླངས་
ཡོད། སྟོབས་དང་ལྡན་པའི་སྐུ་དྲག་གྲལ་རིམ་གྱིས་རྒྱལ་ཁབ་ཀྱི་ཟིལ་
ཤུགས་ཆེ་རུ་གཏོང་སྲིད་ལ་རྒྱལ་བོའི་དབང་ཤུགས་ཀྱང་གཅུན་པར་
ནུས། ཡང་ན་དེའི་རྐྱེན་གྱིས་མི་སེར་རྣམས་སྐུ་དྲག་གི་གྲལ་དུ་སྙེག་
པའི་ངར་སེམས་སྐྱེས་འགྲོ་ཡང་སྐབས་མང་ཤོས་སུ་ཁོ་ཚོས་སྐུ་དྲག་གི་
གཉའ་གནོན་མྱོང་བཞིན་ཡོད། དེ་ལས་གཞན་སྐུ་དྲག་གི་བག་མེད་
རྒྱས་སྤྲོས་ཀྱི་འཚོ་བ་དེའང་མི་སེར་ལ་གདུག་རྩུབ་ཆེ་བའི་བཤུ་གཞོག
བྱས་པ་ལས་བྱུང་བ་རེད། དེ་བས་སྐུ་དྲག་མང་བའི་རྒྱལ་ཁབ་དེ་དབུལ་
ཕུངས་ཀྱི་རྒྱལ་ཁབ་ཅིག་ཡིན་ངེས་པའི་ཁ་ཚོན་གཅོད་ཆོག ལོ་རྒྱུས་
94

བྷེའེ་ཁིན་གྱི་ཐོར་རྩོམ།
ཀྱི་རྒྱུན་རིང་བའི་སྐུ་དྲག་གི་ཁྱིམ་རྒྱུད་ནམ་ཞིག་ཉམས་རྒུད་དུ་གྱུར་
ཏེ་མཐར་དབུལ་ཕོངས་དང་སྙན་གྲགས་ཀྱི་དབར་ནས་ཧ་ཅང་དོ་མི་
མཉམ་པའི་བསྡུར་བ་ཞིག་རང་བཞིན་གྱིས་གྲུབ་འོང།
སྐུ་དྲག་གི་སྒེར་གྱི་ཀུན་སྤྱོད་གླེང་བ་ལ་གསོན་ཉམས་ལྡན་པའི་
དཔེ་ཞིག་ལས་གླེང་ཆོག་སྟེ། ང་ཚོས་ལོ་ཟླའི་ཆར་རྒྱུན་གྱི་ཁྲོད་དུ་གཡོ་
མེད་དུ་ཀྲོང་ངེར་འགྱིང་བའི་མཁར་རྙིང་ཞིག་གམ་སད་དང་སེར་བའི་
ཁྲོད་ནས་རྩ་བ་ཚུགས་ཤིང་རྩེ་མོ་རྒྱས་པའི་ཤིང་སྡོང་གང་ཡིན་ཡང་
རུང་། ནམ་ཞིག་གི་ཚེ་ན་ཁུ་སིམ་མེར་ལོ་རྒྱུས་སུ་འཐིམ་ངེས་པ་ནང་
བཞིན། དཀའ་སྡུག་གི་འགྲོས་རིམ་མང་བོ་བརྒྱུད་ནས་ཀྱང་ཉམས་
མེད་རྒུད་མེད་དུ་དར་ཞིང་རྒྱས་བཞིན་པའི་སྐུ་དྲག་གསར་མ་ནི་དབང་
ཤུགས་ལ་བརྟེན་པ་དང་སྐུ་དྲག་རྙིང་མ་ནི་སྙན་གྲགས་ལ་བརྟེན་
ཡོད། སྔོན་རབས་པའི་སྐུ་དྲག་དག་གིས་མངའ་ཐང་བསྐྱེད་པའི་ཐོག་
མའི་གནས་སྐབས་སུ་ཞུམ་པ་མེད་པའི་སྙིང་སྟོབས་མངོན་ཡོད་ལ་སྒོ་
གསུམ་གྱིས་སྐྱུག་བྲོ་བའི་སྦྱོར་བ་བཤམས་ཀྱང་ཡོད་པར་ངེས། ཡིན་
ཡང་རྗེས་རབས་པའི་དྲན་འཛིན་གྱི་ངོས་སུ་ཡབ་མེས་གོང་མ་དག་གི་
གཟི་བརྗིད་ལྡན་པའི་མཛད་འཕྲིན་ལས་སྐྱུག་བྲོ་བའི་ནག་ཉེས་ཡུན
གྱིས་བརྗེད་པར་འགྱུར་བ་རེད།
སྐུ་དྲག་མི་དྲག་གི་གདུང་རྒྱུད་དག་ནི་ནམ་རྒྱུན་སྐྱིད་པོ་བཏང་
ནས་དཀའ་སྡུག་ལ་བྱོལ་བར་མ་ཟད། སྡུག་རུས་ཅན་ལ་མཐོང་ཆུང་
95

བོད་འགྱུར་རིག་གནས་དཔེ་ཚོགས།
བྱེད་པར་འགྱུར། སྐུ་དྲག་གི་དཔོན་གནས་ཀྱི་རིམ་པ་ཚེ་རབས་སུ་
གཏན་འཇགས་ཡིན་པས་གསར་དར་གྱི་དཔོན་པོ་དབང་ཤུགས་ཅན་
ལ་ཕྲག་དོག་བྱེད་པ་དང༌། ལྡོག་སྟེ་སྐུ་དྲག་གི་རྒྱུད་འཛིན་རྙིང་བ་དག་
གཞན་གྱི་ཕྲག་དོག་གི་འབེན་དུ་འགྱུར་ཉེན་ཤིན་ཏུ་ཆུང་སྟེ། ཁོང་ཅག་
གི་ལོངས་སྤྱོད་དང་སྙན་གྲགས་ནི་སྐྱེས་མ་ཐག་ནས་མངའ་བས་ཁས་
མི་ལེན་རང་ལེན་ཏུ་གྱུར་ཡོད་པ་རེད། .དེ་བས་རྒྱལ་བོས་དམིགས་
བསལ་གྱིས་སྐུ་དྲག་འཇོན་ནུས་ཅན་བདམས་ནས་སྲིད་དོན་བསྒྲུབ་
ཏུ་བཅུག་སྟེ་ཁོ་ཚོའི་ལྷན་སྐྱེས་ཀྱི་ཡོན་ཏན་ངོམས་པའི་མཐུན་རྐྱེན་
བསྐྲུན་དགོས་ཏེ། ཁོ་ཚོར་སྐྱེས་མ་ཐག་ནས་བཀོད་འདོམས་ཀྱི་དབང་
ཆ་ལྷུན་གྱིས་མངའ་བས་ན་མི་རྣམས་ཀྱིས་སེམས་གཏིང་ནས་བརྩི་
ཞིང་བཀུར་བར་འགྱུར་རོ། །
96

ལྷ་མེད་སྨྲ་བའི་སྐོར་གླེང་བ།
ང་རང《ལྷའི་ཕོ་ཉའི་རྣམ་ཐར》 དང 《ཡ་ཧུ་དཱ་པའི་ཁྲིམས་
《ཁ་ཆེའི་ཆོས་ལུགས་ཀྱི་གསུང་རབ》 ཁྲོད་ཀྱི་ལྷ་སྒྲུངགཞུང་
དང་གཏམ་རྒྱུད་ཡོད་དོ་ཅོག་བདེན་པར་རློམ་དགོས་བྱུང་ཡང་། འཇིག་
རྟེན་གྱི་ཁམས་སུ་ཤ་ཁྲག་གདོས་བཅས་ཀྱི་ཕུང་བོ་ལས་ནང་སེམས་
ལ་ཁ་ལོ་སྒྱུར་བའི་འདུ་བྱེད་དང་རྣམ་ཤེས་ཤིག་ལོགས་སུ་མེད་པར་སྨྲ་
བ་ལ་གཏན་ནས་མི་འཐད། དེ་བས་དཀོན་མཆོག་གིས་ངོ་མཚར་བའི་
སྒྱུ་འཕྲུལ་ལ་བརྟེན་ནས་ལྷ་མེད་སྨྲ་བ་ལ་དགག་བཞག་སྤྲོས་དོན་མི་
འདུག་སྟེ། འཇིག་རྟེན་ཁམས་ཀྱི་རང་བྱུང་གི་ཆོས་ཉིད་འདི་ཁོ་ནས་ལྷ་
མེད་སྨྲ་བ་དག་རྩ་བ་ནས་བཀག་ཡོད།
ཕྱོགས་ཙམ་འཛིན་པའི་མཚན་ཉིད་རིག་པའི་ལུང་དང་རིག་པས་
མི་རྣམས་ལྷ་མེད་སྨྲ་བའི་གྲལ་དུ་འགོད་པར་བྱེད་ཀྱང་། འཇིག་རྟེན་
ཁམས་དང་མཚན་ཉིད་རིག་པར་ཕྱིར་རྟོག་ཟབ་པའི་མི་རྣམས་བསླུ་
བ་མེད་པའི་དཀོན་མཆོག་ལ་སྐྱབས་སུ་མཆི་བར་འགྱུར། ཕྱི་ཚུལ་
ནས་བལྟས་ན་འཇིག་རྟེན་ཁམས་ཀྱི་ཆོས་ཐམས་ཅད་སྟེས་དབང་གིས་
97

བོད་འགྱུར་རིག་གནས་དཔེ་ཚོགས།
བྱུང་བ་འདྲ་སྟེ་ཕན་ཚུན་དབར་ཐུན་མིན་གྱི་འབྲེལ་བ་ཅི་ཡང་མེད་
པར་སྣང་མོད་ཀྱང་། ང་ཚོས་ནན་ཏན་གྱིས་ལྟ་ཞིབ་བྱས་ཏེ་བསམ་བློ་
བཏང་ཚེ།ཆོས་ཐམས་ཅད་ཀྱི་དབར་དུ་སྣེ་མང་རྙོག་འཛིང་ཆེ་བའི་རྟེན་
འབྱུང་དང་རྒྱུ་འབྲས་ཀྱི་འབྲེལ་བ་ཞིག་ཡོད་པ་རྟོགས་ནུས། མདོར་ན་
ཐམས་ཅད་འཇིག་རྟེན་སྤྱིའི་འབྱུང་རྐྱེན་ཁོ་ན་ལ་ཐུག་ཡོད་དེ། དེ་ནི་ལྷ་
ཡིན་ནོ།།
ཡང་ན་དེའི་རྐྱེན་གྱིས། ལོ་རྒྱུས་སུ་ལྷ་མེད་སྨྲ་བ་སྲོག་ཏུ་བྱས་པའི་
མཚན་ཉིད་རིག་པའི་གཞུང་ལུགས་སྐོར་ཞིག་བྱུང་མྱོང་སྟེ། དཔེར་
ན་ལུའུ་སེ་ཕེ་སི་དང་བྷཻ་མཱ་ཁི་རེ་ཋི་སི། ཨའེ་ཕི་ཁེ་ཨེར་སི་ཡི་གཞུང་
ལུགས་ལྟ་བུ། འདིས་ཏག་ཏག་ཆོས་ལུགས་མཚན་ཉིད་རིག་པར་ཕན་
ཆེ་བའི་བདེན་པ་ར་སྤྲོད་བྱས་ཡོད་པ་རེད། ཁོ་ཚོར་གཞུང་ལུགས་
གཉིས་ཡོད་དེ། གཅིག་གིས་འཇིག་རྟེན་ནི་ས་དང་ཆུ། མེ་དང་རླུང་སྟེ་
འབྱུང་བ་བཞི་ལས་གྲུབ་པར་འདོད་པ་དང་།ཅིག་ཤོས་ཀྱིས་འཇིག་རྟེན་
ཁམས་ཀྱི་ཆོས་ཐམས་ཅད་འགྲུབ་པར་བྱེད་པའི་རྒྱུ་ནི་ཤིན་ཏུ་ཆུང་
ཞིཞིང་དབྱིབས་ངེས་མེད་ཀྱི་རྡུལ་ཕྲ་རབ་ལས་གྲུབ་པར་འདོད་པ་རེད།
ངའི་བསམ་པར་ལྟ་ཚུལ་གཉིས་ལས་སྔ་མ་ཅུང་ཟད་ཚུལ་དང་མཐུན་
པར་འདོད།
《ཡི་ཤུའི་གསུང་རབ》 ཏུ་བླུན་པོའི་སེམས་སུ་ལྷ་ཉིད་སྣང་བར་
མི་འགྱུར་ཞེས་གསུངས་ཡོད་པ་ལས། ་་བླུན་པོ་ཡི་རྟོགས་པས་ལྷ་ཉིད་
98

བྷེའི་ཁིན་གྱི་ཐོར་རྩོམ།
ངོས་འཛིན་མི་ནུས་པར་གསུངས་མེད། དེའི་རྐྱེན་གྱིས་བླུན་པོས་ལྷ་
མེད་པར་སྨྲ་བའི་རྒྱུ་གཙོ་བོ་ནི་ཁོ་ཚོའི་བསམ་ཚུལ་དེར་ནན་ཏན་གྱིས་
བསམ་གཞིག་མ་བྱས་པས་ཡིན།
དོན་དངོས་སུ། ལྷ་མེད་སྨྲ་བས་མིག་མཐོང་ལག་ཟིན་གྱི་ཕན་
བདེ་བསྐྲུན་ཐུབ་ན་མ་གཏོགས། བློ་གཅིག་སེམས་གཅིག་གིས་དེ་རྒྱུན་
འཁྱོངས་བྱེད་མཁན་ཡོད་མི་སྲིད། གནད་དོན་འདི་ཕྱོགས་གཉིས་ཀྱི་
ཆ་ནས་བདེན་པར་བསྒྲུབ་ཆོག་སྟེ། སྤྱིར་ལྷ་མེད་སྨྲ་བས་ཆོས་ལུགས་
དགག་པའི་ཞོར་དུ་ཆོས་ལུགས་གཞན་ཞིག་སྤེལ་བཞིན་ཡོད་དེ། དེ་
ནི་ལྷ་མེད་པར་སྒྲོག་པའི་ཆོས་ལུགས་རེད། ཕྱོགས་གཞན་ཞིག་ནས་
བཤད་ན། ལྷ་མེད་སྨྲ་བ་མང་ཆེ་བས་ལྷ་ལ་དད་མོས་བྱེད་པ་མ་བཟོད་
པར་རྩོད་པ་བསླངས་པ་རང་རེད། གལ་སྲིད་འཇིག་རྟེན་དུ་ལྷ་ཟེར་
བ་མེད་པར་བདེན་ན། ཁྱོད་ཀྱིས་དེའི་དོན་དུ་ཡིད་མུག་ནས་རྩོད་པ་
འགྱེད་དོན་མི་འདུག་ཨང་།
ཨའེ་ཕེ་ཁེ་ཨར་སི་ཡིས་ཇི་སྐད་དུ། ཁོའི་བསམ་པར་ལྷ་རྣམས
མི་ཡུལ་གྱི་ཟང་ཟིང་གི་ཁྲོད་དུ་ཞུགས་ནས་ཇུས་གཏོགས་བྱེད་འདོད་
མེད་པ་ཙམ་ལས་དོན་དུ་ལྷ་ཡོད་པར་གསུངས་མྱོང་། དེ་དུས་སུ་ཁོའི་
བཞེད་ཚུལ་འདི་ལ་དགག་བཞག་ནན་མོ་མཛད་མྱོང་།ལྷ་ཡོད་སྨྲ་བས་
ཁོས་ཐབས་མཁས་པོས་ཟོལ་བཅོས་ཀྱི་ལྟ་སྟངས་འདི་ལ་བརྟེན་ནས་
ལྷ་མེད་པར་འདོད་པའི་ནང་སེམས་ཀྱི་བསམ་ཚུལ་ངོ་མ་དེ་ཟོལ་གྱིས་
99

བོད་འགྱུར་རིག་གནས་དཔེ་ཚོགས།
བསྒྲིབས་པ་རང་རེད་ཟེར། ངས་བལྟས་ན་མི་འདི་དག་གིས་ཨའེ་ཕེ་ཁེ་
ཨར་སི་ལ་གོ་ལོག་ཐེབས་ནས་ཁོ་ལ་འདི་འདྲའི་སྐུར་འདེབས་བྱས་པ
རེད་སྙམ། དོན་དུ། ཨའེ་ཕེ་ཁེ་ཨར་སིའི་སྐད་ཆ་འདི་ནི་ལྷད་མེད་ཅིང་
འཁྲུལ་བའི་ཆ་དང་བྲལ་བ་ཞིག་སྟེ། ཁོང་གིས་དྲང་མོར་བཤད་ན་ལྷའི་
ཐུགས་དགོངས་དཀྲུགས་པའི་རྒྱུ་གཙོ་བོ་ནི་འཇིག་རྟེན་པ་རྣམས་ཀྱིས་
གླེང་བཞིན་པའི་ལྷ་ཡོད་པ་ཁས་མི་ལེན་པ་དེ་མིན་པར། མིའི་སེམས་
ཀྱི་འཆར་སྒོ་ལྷའི་སྟེང་དུ་སྦྱོར་བ་དེ་རེད་ཅེས་གདམས་མྱོང་། སྐད་ཆ་
འདི་ཇི་འདྲའི་དོན་དང་མཐུན་པ་ལ་ཨང་། ཕི་ལེའེ་ཋོའོ་ཡིས་ཀྱང་ལྷའི
སྐོར་ནས་འདི་ལས་ལྷག་པའི་གསུང་ཞིག་འབྱོན་ཁག དོན་དངོས་སུ་
ཨའེ་ཕེ་ཁེ་ཨར་སི་ཡིས་ལྷ་རྣམས་འཇིག་རྟེན་ཟང་ཟིང་ལས་ལ་ཞུགས་
འདོད་མེད་པར་བསྒྲུབས་པ་ཙམ་ལས་འཇིག་རྟེན་དུ་ལྷ་མེད་པར་
བསྒྲུབས་མྱོང་མེད།
ནུབ་ཕྱོགས་ཀྱི་རྒྱ་གར་དཀོན་མཆོག་ལ་སྐྱབས་སུ་མི་འགྲོ་ཡང་།
ཁོ་ཚོས་འཇིག་རྟེན་ཁམས་སུ་ལྷ་ཡོད་པའི་ངེས་ཤེས་བརྟན་པོ་བཅངས
ཡོད་པར་མ་ཟད། དེ་དག་སོ་སོར་མཚན་གྱི་རྣམ་གྲངས་མི་འདྲ་བ་
མང་དུ་གསོལ་ཡོད། གནའ་བོའི་ཡོ་རོབ་གླིང་གི་མུ་སྟེགས་པ་རྣམས་
ཀྱང་དེ་འདྲ་མ་ཡིན་ནམ། ཁོ་ཚོས་དཀོན་མཆོག་ཟེར་བ་ཅི་ཡིན་མི་
ཤེས་མོད། འོན་ཀྱང་ལྟུའུ་ཕེ་ཋིར་དང་ཨ་ཕོ་ལོའོ། དྡྷེ་ཡི་སི་སོགས་ལ་
སྐྱབས་སུ་འགྲོ་བ་རེད། དེ་བས་ཤེས་རིག་མ་དར་བའི་ཀླ་ཀློ་དག་གི་
100

བྷེའེ་ཁིན་གྱི་ཐོར་རྩོམ།
རྒྱུད་ནའང་ལྷའི་འདུ་ཤེས་ཤིག་ཡོད། ཡིན་ཡང་ཁོ་ཚོའི་ཆོས་ལུགས་ཀྱི་
བསམ་བློ་དེ་ངེད་ཅག་གི་གཞུང་ལུགས་ནང་བཞིན་རྒྱ་ཆེ་ཞིང་གཏིང་
ཟབ་པ་ཞིག་གཞར་ནས་མ་ཡིན་ནོ། །དེ་བས་ལྷ་མེད་སྨྲ་བར་དགག་
བཞག་བྱེད་པའི་ཐད་ནས། ཀླ་ཀློའི་མི་རིགས་དག་དང་ཕུལ་དུ་བྱུང་
བའི་མཚན་ཉིད་པ་དག་གི་དགོངས་འཆར་མ་གྲོས་རང་མཐུན་དུ་གྱུར་
ཡོད། མདོར་ན་ལྷ་མེད་སྨྲ་བ་དག་གི་ཁྲོད་དུ་ཁུངས་བཙུན་པའི་གཞུང་
ལུགས་འདོན་མཁན་ཤིན་ཏུ་ཉུང་སྟེ། ཅུང་ཟད་སྐད་གྲགས་ཆོད་པ་ཟཱུའེ་
གྷོ་ར་སི་དང་བྷཱའེ་ཡོན། ལཱུའུ་ཤིན་སོགས་རེ་གཉིས་ཤིག་ལས་མེད། དེ་
ལྟ་ནའང་ཁོང་ཅག་གི་དཔྱད་གཏམ་ནི་མུན་ནག་མདའ་འཕེན་གྱི་
དོགས་སློང་ཙམ་ལས་དེ་འདྲའི་ཁུངས་བཙུན་པ་ཞིག་མ་ཡིན་ནོ། །
ངེས་པ་དོན་གྱི་ལྷ་མེད་སྨྲ་བ་ནི་ཏག་ཏག་ཚུལ་འཆོས་རང་རེད།
ཁོ་ཚོས་བླ་མེད་ཀྱི་ཆོས་ཤིག་གླེང་གིན་ཡོད་ཀྱང་རང་རྒྱུས་རང་གིས་
མི་ལོན་པས་ནམ་ཞིག་རང་མགོ་རང་གིས་བརྡུང་བར་འགྱུར་ངེས། ལྷ་
མེད་སྨྲ་བ་ནི་རྒྱུ་རྐྱེན་འདི་དག་ལ་བརྟེན་ནས་བྱུང་བ་ཡིན་ཏེ། གཅིག་
ནི་ཆོས་ལུགས་གྲུབ་མཐའ་ཁག་གི་འགལ་བ་དང་གཉིས་ནི་ཆོས་
ཚོགས་ཀྱི་རུལ་སུངས་ཡིན། གནད་དོན་འདིའི་སྐོར་ལ། ཇི་སྐད་དུ་
སེའེན་ཋི་བྷིར་ནིར་ཏྟི་ཡིས་ད་ལྟའི་ཆར་ཆོས་པ་རྣམས་ཕལ་བའི་མི་
དང་འདྲ་བས་ཆོག་པར་བསྙད་མི་རུང་སྟེ། དེང་གི་སོ་སྐྱེས་ཕལ་བ་དག་
ཆོས་སྤེལ་མཁན་ལས་མངོན་པར་མཐོ་བས་སོ་ཞེས་གསུངས། གསུམ་
101

བོད་འགྱུར་རིག་གནས་དཔེ་ཚོགས།
ནི་དམ་པའི་ཆོས་ཀྱི་ཆོ་ག་དང་ཕྱག་ལེན་ལ་ཁྱད་གསོད་དང་འཕྱ་སྨོད་
བྱེད་པའི་སྲོལ་ལུགས་ཤིག་ས་ཁྱབ་རྡོ་ཁྱབ་བྱུང་བ་ཡིན། བཞི་ནི་མིག་
སྔར་དུས་བདེ་ཞོད་འཇགས་ཡིན་ཞིང་རིག་གནས་དར་རྒྱས་ཆེ་བས་མི་
རྣམས་ལ་ལྷའི་བྱིན་རླབས་ཀྱི་སྐྱབས་སུ་འགྲོ་བའི་དགོས་པ་མེད་སྙམ་
པའི་ལོག་ལྟ་སྐྱེས་པ་བཅས་སོ། །གལ་སྲིད་ནམ་ཞིག་གི་ཚེ་ན་འགྲོ་བ་
མིའི་རིགས་ཡང་བསྐྱར་སྡུག་བསྔལ་གྱི་རྒྱ་མཚོར་བྱིངས་བའི་དབང་དུ་
བྱས་ཚེ། ཁོ་ཚོས་གཞི་ནས་ལྷ་ལ་སྐྱབས་འཇུག་ཞུས་ཏེ་ཐར་བའི་ལམ་
དུ་འདྲེན་པའི་དགོས་ངེས་རང་བཞིན་རྟོགས་པར་འགྱུར་རོ། །
ལྷ་མེད་སྨྲ་བས་འགྲོ་བ་མིའི་བླ་མེད་ཀྱི་རྩིས་ཐང་རྨག་མེད་དུ་
བཅོམ་སོང་།ཕྱིའི་ཤ་ཚུགས་ཀྱི་ངོས་ནས་བཤད་ན།མི་དང་དུད་འགྲོ་ལ་
མི་འདྲ་ས་ཅི་ཡང་མི་འདུག
གལ་སྲིད་ནང་གི་སེམས་དང་བསམ་པ་དགེ་བའི་ངོ་བོར་མ་སྨིན་
ཚེ༑ མི་དང་དུད་འགྲོ་ལ་ཁྱད་པར་ཅི་ཞིག་འདུག་ཨང་། དེ་བས་ལྷ་
མེད་སྨྲ་བས་འགྲོ་བ་མིའི་སེམས་རྒྱུད་འདུལ་བ་དང་དགེ་བའི་ལས་ལ་
སྐུལ་བར་ཕན་ཅི་ཡང་མི་ཐོགས། འགྲོ་བ་སེམས་ཅན་ཐམས་ཅད་ཀྱིས་
མཆོད་པ་དང་དད་པའི་སྟོབས་ལ་བརྟེན་ནས་བདག་ཉིད་ཀྱི་རིན་ཐང་
མངོན་དུ་འགྱུར་ཐུབ། ཁྱི་གུ་ཞིག་ལ་མཚོན་ན་ཁོའི་སྣང་ངོར་བདག་པོ
ནི་དཀོན་མཆོག་དངོས་སུ་བལྟས་ཡོད།དགོས་མཁོ་བྱུང་ཚེ་ཁོས་ཚེ་ཡི་
འཕེན་པ་ཟད་པའི་ཡུན་དུ་རང་སྲོག་འཛེམ་མེད་དང་བློ་དཀར་སེམས་
102

བྷེའེ་ཁིན་གྱི་ཐོར་རྩོམ།
འགྲོ་བ་མིའི་རིགས་ཀྱང་དེ་
དཀར་གྱིས་ཞབས་ཞུ་བསྒྲུབ་
ལས་མ་འདས་སོ། །མིའི་སེམས་ཀྱི་ཟབ་སར་བླ་ན་མེད་པའི་ཕུགས་
འདུན་དང་མི་ཕྱེད་པའི་དད་པ་བརྟན་པོ་ཞིག་ལྡན་པར་གྱུར་ཚེ།དེས་
རྒྱུད་ལ་ཞུམ་པ་མེད་པའི་སྙིང་སྟོབས་དང་འཛད་པ་མེད་པའི་སྟོབས་
ཤུགས་བསྐྱེད་ཐུབ། གལ་སྲིད་མི་ཕྱེད་པའི་དད་པ་དང་བྲལ་ཚེ་སྙིང་
སྟོབས་དང་སྟོབས་ཤུགས་དེའང་འབྱུང་དཀའ་བས་ལྷ་མེད་སྨྲ་བ་ནི
ལུགས་མཐུན་ཞིག་གཞར་ཡང་མིན། མི་ནི་མ་གཞི་ནས་ཉམ་ཐག་པ་
ཞིག་ཡིན་པ་དང་ལྷ་མེད་སྨྲ་བས་འགྲོ་བ་མིའི་རིགས་ནི་མ་རུངས་པ་
ལས་རྣམ་པར་རྒྱལ་བའི་སེམས་ཀྱི་སྟོབས་ཤུགས་དེ་རྨང་ནས་བཅོམས་
པ་རེད། སྒེར་ངོས་ནས་བལྟས་ན་དེ་འདྲ་ཡིན་པར་མ་ཟད། མི་རིགས་
དང་རྒྱལ་ཁབ་ཀྱི་ངོས་ནས་ཀྱང་དེ་བཞིན་ནོ། །
མིའི་རིགས་ཀྱི་ལོ་རྒྱུས་སུ་རློམ་ལས་རླབས་ཆེ་བའི་རྒྱལ་ཁབ་
ཅིག་བྱུང་མྱོང་མེད་པར་འདྲ། ང་ཚོས་སེ་སཱེ་རོ་ཡིས་གསུང་འདི་ལན་
ཅིག་མྱོང་བར་བྱ་སྟེ།
ང་ཚོ་ཅི་འདྲའི་རླབས་ཆེ་ནའང་། ང་ཚོའི་མི་འབོར་སི་ཕེའེན་པ་
ལས་ཉུང་ཞིང་གཟུགས་གཞི་གྷེ་ལོའོ་པ་ལས་ཞན་པ་དང་། གྷི་རེ་ཁོ་སི་
ལྟ་བུའི་སྤྱང་གྲུང་མི་ལྡན་ཞིང་། གྷི་རིག་པ་ལྟ་བུའི་ཤེས་རིག་མི་མངའ་
ལ༑ རྒྱལ་གཅེས་ཀྱི་འདུ་ཤེས་དང་ཕ་གཞིས་ཀྱི་བརྩེ་དུང་ཡང་ས་འདི་
གའི་གཞིས་སྡོད་ཡུལ་མི་དག་དང་བསྡུར་ཐབས་ཡེ་ནས་མེད། ཡིན་
103

བོད་འགྱུར་རིག་གནས་དཔེ་ཚོགས།
ཡང་ཕྱོགས་གཅིག་གི་ཆ་ནས་ང་ཚོ་མི་རིགས་འདི་དག་ལས་ཁྱད་དུ་
འཕགས་པར་གྱུར་པ་སྟེ། དེ་ནི་ང་ཚོའི་རྒྱུད་ཀྱི་བྱམས་བརྩེ་དང་ལྷག་
བསམ། ལྷ་ལ་བཅངས་པའི་མི་ཕྱེད་པའི་དད་པ་རེད། ང་ཚོ་རང་ཅག་
ལྷ་ལས་མཆེད་པའི་གདུང་རྒྱུད་ཡིན་པར་ཡིད་ཆེས་བརྟན་པོ་ཡོད་པར་
མ་ཟད། ལྷའི་དགོངས་པ་ལྟར་འཇིག་རྟེན་བསྒྱུར་བཀོད་གཏོང་བཞིན་
ཡོད་དེ། འདི་ནི་ད་གཟོད་ང་ཚོ་འཇིག་རྟེན་སྐྱེ་འགྲོ་ཡོངས་ལས་ཁྱད་དུ་
འཕགས་པར་གྱུར་པའི་རྒྱུ་འབའ་ཞིག་གོ།

རྨོངས་དད་གླེང་བ།
ལྷ་ལ་དད་ལོག་བྱེད་པ་ལས་དད་པ་མེད་པ་དགའ་སྟེ། ཕྱི་མ་ནི་མ་
རིག་པའི་རྨོངས་པའི་དབང་དུ་སོང་བ་ཙམ་དང་སྔ་མ་ནི་ལྷ་ལ་ལོག་
ལྟ་སྐྱེས་པའི་མངོན་ཚུལ་རེད། དྲང་མོར་བཤད་ན་རྨོངས་དད་ནི་ལྷ་ལ་
ཁྱད་གསོད་བྱས་པའི་ལོག་སྤྱོད་ཅིག་གོ།
ཇི་སྐད་དུ་ཕི་ལཱུའུ་ཋར་ཁི་ཡིས་མི་རྣམས་ཀྱིས་སྔོན་ཕི་ལཱུའུ་ཋར་
ཁི་ཟེར་བ་ཞིག་གིས་རང་གི་བུ་དང་བུ་མོའི་ཤ་ཁྲག་ལ་རོལ་ནས་འཚོ་
བ་སྐྱེལ་བར་བཤད་པ་ལས་འཇིག་རྟེན་དུ་ཕི་ལཱུའུ་ཋར་ཁི་ཟེར་བའི་
མི་ཞིག་བྱོན་མ་མྱོང་བར་བཤད་ན་དགའ་ཞེས་གསུངས་མྱོང་། ཁོང་
གི་གསུང་འདི་ནི་ལོ་རྒྱུས་སྙན་རྩོམ་ཁྲོད་ཀྱི་ས་ཆེན་པོའི་ལྷ་ས་ཋིན་
གྱི་ངག་རྒྱུན་ལ་གཞིར་བྱས་པ་རེད། འདི་ལྟར་ལྷ་ལ་ཇི་ལྟར་དམའ་
འབེབས་བྱས་ན་མི་ལ་ཉེན་ཁ་དེ་ལྟར་ཆེ་བ་རེད།
ལྷ་མེད་སྨྲ་བས་འགྲོ་བ་མིའི་རིགས་ཀྱི་སྟེང་དུ་རྗེས་དཔག་དང་
མཚན་ཉིད། གཉེན་ཉེའི་བརྩེ་བ། ཁྲིམས་ལུགས། ཧམ་སེམས་ལ་སོགས་
པ་སྦྱར་ཡོད་ཅིང་། གལ་སྲིད་འཇིག་རྟེན་དུ་ཆོས་ལུགས་མེད་པའི་
105

བོད་འགྱུར་རིག་གནས་དཔེ་ཚོགས།
དབང་དུ་བྱས་ཀྱང་མི་རྣམས་ཀྱི་སྤྱོད་ལམ་ལ་ཁ་ཕྱོགས་ཤིག་བསྟན་
ཡོད་པ་རེད། ཡིན་ནའང་རྨོངས་དད་ཀྱིས་དེ་ལས་ལྡོག་སྟེ་འདི་དག་
ཐམས་ཅད་ཀྱི་བདེན་པ་བཀག་ནས་མིའི་རིགས་ཀྱི་སེམས་སུ་ལུགས་
འགལ་སྒེར་གཅོད་ཀྱི་དབང་སྒྱུར་ཞིག་སྤེལ་བར་བྱེད།
ལོ་རྒྱུས་ཀྱི་ཆུ་རྒྱུན་རིང་མོར་ཕྱིར་རྟོག་བྱས་ཚེ། རྒྱལ་ཁབ་ལ་ངོ་
རྒོལ་བྱེད་པའི་ཟིང་འཁྲུག་སློང་མཁན་ནི་ལྷ་མེད་སྨྲ་བ་མ་ཡིན་ཏེ། ལྷ་
མེད་སྨྲ་བ་ལ་རང་ཉིད་ཀྱི་ཁེ་ཕན་ལས་གཞན་ཞེན་ཆགས་ཅི་ཡང་མེད་
པས་མི་རྣམས་ལ་དངོས་ཡོད་ཀྱི་འཚོ་བ་གཙིགས་སུ་འཛིན་པའི་སྐུལ་
མ་བྱེད་ཀྱིན་ཡོད། ལོ་རྒྱུས་སུ་ལྷ་མེད་སྨྲ་བའི་ལྟ་གྲུབ་ས་ཁྱབ་རྡོ་ཁྱབ་ཏུ་
དར་ཆེ་བའི་དུས་ནི་ཏག་ཏག་དུས་བདེ་ཞོད་འཇགས་ཀྱི་གནས་སྐབས་
ཡིན་ཏེ།མི་དབང་ཨོ་གྷ་སི་ཋེའི་དབང་སྒྱུར་དུས་སྐབས་ལྟ་བུ་ཡིན།
དེ་ལྟ་ནའང་རྨོངས་དད་ཀྱིས་རྒྱལ་ཁབ་མང་བོ་ཞིག་ཕུངས་ལ་
སྦྱར་མྱོང་སྟེ། རྨོངས་དད་ཀྱིས་མིའི་ལས་དབང་དེ་ཡུལ་དུས་ཀྱིས་
བསྐལ་པའི་ལྐོག་གྱུར་གྱི་དབང་སྒྱུར་བ་ཞིག་ལ་བཅོལ་ཡོད་ལ། རྒྱུན་
ཤེས་དང་བྲལ་བའི་དབང་སྒྱུར་འདིས་མི་ཡུལ་གྱི་ཁྲིམས་སྲོལ་ཐམས་
ཅད་རྨག་མེད་དུ་བརླག་པར་ནུས། རྨོངས་དད་ནི་མང་ཚོགས་རང་
བཞིན་ཅན་ཞིག་སྟེ། རྨོངས་དད་ཀྱི་བསྟན་པ་ཆེས་ཆེར་དར་བའི་དུས་
རབས་སུ། རྣམ་དཔྱོད་ཡངས་པའི་ཤེས་རབ་ཅན་དག་ཀྱང་བླུན་པོའི་
ཚོགས་ཀྱི་རྗེས་སུ་མི་འབྲང་ཀ་མེད་དུ་འགྱུར་ངེས། འདི་འདྲའི་དུས་
106

བྷེའེ་ཁིན་གྱི་ཐོར་རྩོམ།
རབས་སུ། ནང་སེམས་ཀྱི་འཆར་སྒོ་ཕྱི་རོལ་གྱི་འཇིག་རྟེན་ལ་བསྟུན་པ་
མ་ཡིན་པར།ཕྱི་རོལ་གྱི་འཇིག་རྟེན་ནང་སེམས་ཀྱི་འཆར་སྒོ་ལ་བསྟུན་
དགོས།
ཐེངས་ཤིག་ཆོས་ཚོགས་ཀྱི་འདུ་ཚོགས་ཤིག་ཏུ་རབ་བྱུང་བ་
ཞིག་གིས་དོན་ལ་གནས་་པའི་དཔེ་གསོན་པོ་ཞིག་བཞག་མྱོང་སྟེ།
ཁོས་ཆོས་གྲྭའི་མཚན་ཉིད་པ་ནི་གནམ་དཔྱད་པ་དང་མཚུངས་པར་
གསུངས་མྱོང་། གནམ་དཔྱད་པས་སྐར་མའི་གོ་ལའི་འཁོར་སྐྱོད་ཀྱི་
གནས་ལུགས་གསལ་འགྲེལ་གནང་ཆེད། ལྟེ་བྲལ་སྒོར་དབྱིབས་དང་
གཞི་འཁོར་ལ་སོགས་པའི་རྒྱུ་སྐར་གྱི་འཁོར་ལམ་ཚོད་དཔག་བྱས་
མྱོང་། དོན་དུ་ཁོ་ཚོས་འཇིག་རྟེན་གྱི་ཁམས་སུ་རྟོག་བཏགས་ཀྱི་ཐ་སྙད་
འདི་དག་མཐོང་ཐོས་ཀྱི་ཡུལ་དང་བྲལ་བ་གསལ་བོར་མཁྱེན་ངེས་རེད།
དེ་བཞིན་དུ་ཆོས་གྲྭའི་མཚན་ཉིད་པ་དག་གིས་རྟོགས་པར་དཀའ་ཞིང་
རྙོག་འཛིང་ཆེ་བའི་ཆོས་ཉིད་དང་གནས་ལུགས་ལུང་བ་གང་རྟོག་བཟོ་
བྱས་ཏེ་ཆོས་ལུགས་ལ་འགྲེལ་བཤད་གནང་གིན་ཡོད་པ་རེད། དོན་
དུ་ཁོ་ཚོས་མི་སེམས་བསླུ་བར་བྱེད་པའི་ལྐོག་གྱུར་གྱི་ཆོས་འདི་དག་
བདེན་མེད་དུ་གྲུབ་པ་ལག་མཐིལ་གྱི་རི་མོ་བཞིན་མཁྱེན་ངེས་སོ། །
མི་རྣམས་རྨོངས་དད་ཀྱི་དབང་དུ་གྱུར་ཚུལ་གཉིས་ཡོད་དེ། ཡིད་
ཀྱི་བརྟན་པ་འཕྲོག་པར་བྱེད་པའི་ཆོས་ལུགས་ཀྱི་ཆོ་ག་ལ་བརྟེན་ནས་
ཕྱི་ཚུལ་གྱི་གུས་ལུགས་འཛིན་པའི་དད་པ་སློང་བར་བྱེད་པ་དང་། མི་
107

བོད་འགྱུར་རིག་གནས་དཔེ་ཚོགས།
རྣམས་ཀྱིས་སྲོལ་རྒྱུན་ལ་རྨོངས་ཚོད་ཀྱིས་དད་གུས་དང་ཡིད་ཆེས་
བྱེད་པའི་གོམས་གཤིས་དང་རབ་བྱུང་བས་གསར་གཏོད་དང་ཇུས་
འགོད་བྱས་པའི་ཆོས་ལུགས་ཀྱི་བསླུ་བྲིད་ལ་བརྟེན་པ་གཉིས་སོ། །རབ་
བྱུང་བ་དག་གིས་ནམ་རྒྱུན་དད་པའི་ཕན་ཡོན་་གླེང་ཡང༌།ཏག་ཏག་ཁོ་
ཚོས་འཆད་ཀྱིན་པའི་་ཕན་ཡོན་འདིས་མི་རྣམས་དམྱལ་བའི་ཁམས་
སུ་འདྲེན་པར་བྱེད།མདོར་ན། རྨོངས་དད་ཀྱིས་ཐབས་མཁས་པའི་ངང་
ནས་ལོ་རྒྱུས་སུ་བྱུང་བའི་ཀླ་ཀློའི་དུས་རབས་བེད་སྤྱད་པ་རེད། ཆག་སྒོ་
དང་ཉམས་ཉེས་ཆེ་བའི་བཀྲ་མི་ཤིས་པའི་དུས་སྐབས་དེ་བེད་སྤྱད་པ
རེད། རྨོངས་དད་ནི་ཆོས་ལུགས་མ་ཡིན་ཏེ། དེས་མ་རིག་པའི་རྨོངས་
པ་དེ་གདུག་རྩུབ་ཆེ་ཞིང་ཡ་ང་བ་ཞིག་ཏུ་བསྒྱུར་བ་རང་རེད། གལ་སྲིད་
ཤ་ཚུགས་མི་དང་མཚུངས་པའི་སྤྲེའུ་ཞིག་མིག་ལམ་དུ་མངོན་ཚེ་དེ་
ནི་ཅི་འདྲའི་ཞེ་མེར་བ་ཞིག་ཡིན་སྲིད་ཨང་། དེ་ནི་དངོས་གནས་མི་ལ་
འཕྱ་སྨོད་བྱས་པ་རང་རེད། གལ་ཏེ་རྨོངས་དད་ཀྱི་སེམས་བྱུང་དེ་རྣམ་
པར་དག་པའི་ཆོས་ལུགས་ཀྱི་ངོ་བོར་སྨིན་ཚེ། དེ་ནི་ཀུན་ལས་ཀྱང་ཞེ་
མེར་བ་ཞིག་ཏུ་འགྱུར་ངེས། དངོས་པོ་རུལ་ན་འབུ་སྦྲང་འཁོར་བ་ཆོས་
ཉིད་ཡིན་པས། གདོད་མའི་གནས་སྐབས་སུ་མཆོག་ཏུ་གྱུར་བའི་ཆོས་
ལུགས་ཆོ་ག་དེ་དུས་ཀྱི་འགྲོས་དང་བསྟུན་ནས་རིམ་གྱིས་ངོ་བོ་འགྱུར་
ཏེ་རུལ་སུངས་ཀྱི་རྣམ་པར་ཆགས་འགྲོ་བས། དད་ལྡན་པ་རྣམས་ཀྱིས་
དེའི་ཆེད་དུ་རིན་དོད་གཏོས་ཆེན་པོ་འབུལ་ངེས་པར་འགྱུར།
108

དྷེའེ་ཁིན་གྱི་ཐོར་རྩོམ།
སྐབས་དང་སྐབས་སུ་མི་རྣམས་ཀྱི་བསམ་པར་རྨོངས་དད་ལས་
རིང་དུ་གྱེས་ན་བཟང་བར་སྙམ་པ་ནི་ཆེས་ལེགས་པའི་སྤྱོད་ཚུལ་ཡིན
ཏེ༑ ཏག་ཏག་འདིའི་གནས་སྐབས་སུ་རྨོངས་དད་ལ་རྒོལ་བའི་རྨོངས་དད་
ཅིག་སྐྱེ་བར་འགྱུར་བས་ཐང་གི་རྡོ་བླངས་ནས་རུམ་གྱི་བྲོ་ལྷུང་བའི་ཚུལ་
དུ་མི་འགྲོ་བར་ཡིད་གཟབ་གནང་རྒྱུ་ནི་གནད་ཀྱི་དམ་པའོ། །དོན་འདིའི་
རིགས་ནི་མི་སེར་ཕལ་བ་སྤྱི་ཚོགས་བཅོས་སྒྱུར་གྱི་ལས་ལ་འཇུག་པའི་
ཚེ་ན་ད་གཟོད་འབྱུང་ངེས་སོ། །

ཡུལ་སྐོར་གླེང་བ།
ལོ་ཆུང་གཞོན་ནུ་རྣམས་ལ་མཚོན་ན་གནས་སྐོར་བྱེད་པ་ནི
སློབ་སྦྱོང་གི་ཐབས་ལམ་ཞིག་ཡིན་ལ། དར་མ་རྣམས་ལ་ཆ་མཚོན་ན་
ཡུལ་སྐོར་ནི་རང་གི་ཉམས་མྱོང་གི་གྲུབ་ཆ་ཞིག་ཏུ་འགྱུར།
རྒྱལ་ཁབ་ཅིག་གི་སྐད་དང་ཡི་གེའི་སྦྱོང་བ་སྔོན་དུ་མ་སོང་བར་
རྒྱལ་ཁབ་དེར་འགྲོ་བ་ནི་གནས་སྐོར་དུ་སོང་བར་བཤད་པ་ལས་སློབ
སྦྱོང་དུ་སོང་བར་བཤད་ན་འཚམ། ངས་ནམ་རྒྱུན་གཞོན་ནུ་ཞིག་ཕྱི་
ཡུལ་ལ་གནས་སྐོར་དུ་འགྲོ་བར་སྒེར་གྱི་དགེ་རྒན་ནམ་ཞི་དུལ་བག་
ཡོད་ཀྱི་ཞབས་འབྲང་བ་བསམ་ཤེས་ཤིག་ལམ་གྲོགས་སུ་བསྟེན་ན་
ལེགས་པར་བཤད་ཀྱིན་ཡོད། ཡིན་ནའང་ལམ་གྲོགས་དེ་ཡུལ་དེའི་
སྐད་ཆ་ལ་བྱང་བར་མ་ཟད་ཡུལ་དེ་གར་འགྲིམས་མྱོང་མཁན་ཡིན་
དགོས་ཏེ། དེ་ལྟར་ན་ད་གཟོད་བདག་པོར་རྒྱལ་ཁམས་དེ་གར་ལྟད་
མོ་གང་ལ་བལྟ་རིན་ཡོད་པ་དང་། སུ་དག་གྲོགས་སུ་བསྡེབ་འོས་པ།
ལུགས་སྲོལ་གང་ཞིག་རྒྱུད་ལ་གོམས་པར་བྱ་བ་དང་། ཤེས་བྱ་གང་
ཞིག་རང་རྒྱུད་ལ་སྦྱོར་བ་སོགས་ཚུལ་བཞིན་དུ་རྟོགས་པར་འགྱུར། དེ་
110

བྷེའེ་ཁིན་གྱི་ཐོར་རྩོམ།
མ་བྱས་ན་གཞོན་ནུ་དག་གིས་མུན་པའི་ཀློང་དུ་ལག་སྙོབས་བྱེད་
ལྟར་
པ་ནང་བཞིན་ཡུལ་དེར་གནས་སྐབས་སུ་སོང་ནས་ཀྱང་མཐོང་ཐོས་
ཀྱི་དབུལ་བར་འགྱུར་ངེས་སོ།།
གནས་སྐོར་བ་རྣམས་ལ་ལོབས་ཕྱོགས་མཚར་བོ་ཞིག་འདུག་སྟེ།
གཙང་བོ་ཆུ་དང་ནམ་མཁའི་མཐོངས་ལས་གཞན་ཁྱད་མཚར་བའི་
མཛེས་ལྗོངས་ཅི་ཡང་མེད་པའི་རྒྱ་མཚོ་ཆེན་པོའི་སྟེང་དུ་ཕྱིན་དུས། ཁོ་
ཚོས་ནམ་རྒྱུན་ཉིན་ཐོ་འབྲི་རྐྱང་བྱེད་ཅིང༌། སྐམ་ས་ཆེན་པོ་རྡོག་པས་
མནན་ཏེ་བལྟ་བས་ཆོག་མི་ཤེས་པའི་མཛེས་ལྗོངས་ཉམས་སུ་མྱོང་
བའི་དུས་ན། སྨྱུག་ཁ་འགག་པར་གྱུར་འགྲོ་སྟེ། བློ་རྩེ་སྒྲིམ་པའི་ལྟ་ཞིབ་
ལས་ཐོལ་བྱུང་གི་མཐོང་སྣང་དེ་འབྲི་རིན་ཡོད་པར་སྙམ་པ་དང་ཀུན་
ནས་མཚུངས། དེའི་རྐྱེན་གྱིས་ཉིན་ཐོ་འབྲི་བའི་གོམས་གཤིས་ཆགས་
པར་བྱ་རྒྱུ་ནི་གལ་ཆེའོ།།
གནས་སྐོར་བ་རྒྱལ་ཁབ་ཅིག་ཏུ་ལྗོངས་རྒྱུ་བྱེད་སྐབས་དང་སྒོས་
སུ་རྒྱལ་བློན་དག་གིས་རྒྱལ་ཁབ་སོ་སོའི་གཞུང་ཚབ་པར་མཇལ་
འཕྲལ་གནང་བའི་སྐབས་སུ་གང་དེའི་རྒྱལ་བོའི་ཕོ་བྲང་ལ་གཟིགས་
སྐོར་བྱ་འོས། ཁྲིམས་དཔོན་གྱིས་གྱོད་དོན་འདྲི་གཅོད་བྱེད་པའི་སྐབས་
སུ་ཁྲིམས་ཁང་ལ་ལྟ་སྐོར་བྱ་འོས། ཆོས་ཚོགས་ཀྱིས་ཆོས་ལུགས་
ཚོགས་ཆེན་བསྡུ་བའི་སྐབས་སུ་ཆོས་ཁང་དང་དགོན་པར་ཕྱིན་ཏེ་ལོ་
རྒྱུས་གནའ་ཤུལ་ལ་ལྟ་ཞིབ་བྱ་འོས། གྲོང་བརྡལ་སོ་སོའི་རྩིག་གྱང་དང་
111

བོད་འགྱུར་རིག་གནས་དཔེ་ཚོགས།
བཙན་རྫོང་ལ་གཟིགས་ཞིབ་གནང་འོས། གྲུ་ཁ་དང་མཚོ་ཁུག གནའ་
རྫས་དང་མཁར་ཤུལ་སོགས་ལ་ལྟ་ཞིབ་བྱ་འོས་ཤིང་། དཔེ་མཛོད་ཁང་
དང་སློབ་གྲྭ། སྐབས་འཕྲལ་གྱི་རྩོད་གླེང་དང་གཏམ་བཤད་དག་ཀྱང་
མིག་གི་ལོངས་སྤྱོད་ཀྱི་གཞི་ཡིན་ལ། རྒྱལ་ཁབ་དེའི་སྐྱེལ་འདྲེན་གྱི་གྲུ་
གཟིངས་དང་མཚོ་དམག་གི་རུ་དཔུང་ལ་ཞིབ་ལྟ་བྱ་འོས་ཤིང་། གྲོང་
འདབས་ཀྱི་བརྗིད་ཉམས་ལྡན་པའི་བཟོ་བཀོད་དང་མེ་ཏོག་ལྡུམ་རའི
མཛེས་པ་ཉམས་སུ་མྱོང་བར་བྱ་བ་དང་། དམག་ཆས་ཀྱི་མཛོད་ཁང་
དང་མཛོད་ཁང་ཆེན་མོ། ཉོ་ཚོང་ཁང་དང་ཐེབས་རྩ་ཚོགས་པར་རྒྱུས་
ལོན་བྱ་རྒྱུ་མ་ཟད། རྟ་རྩལ་དང་གྲི་རྩལ། དམག་སྦྱོང་ལ་སོགས་པའི་
ལུས་རྩལ་སྦྱོང་བརྡར་གྱི་བྱེད་སྒོ་ལ་བལྟ་བ་དང་། ཡུལ་དེ་གའི་མཐོ་
རིམ་མི་སྣ་ལྟད་མོར་གཡེང་སའི་ཟློས་གར་ཁང་། རྒྱན་ཆ་དང་རྒྱན་
གོས། རྩ་ཆེའི་གཅེས་ནོར་ཀྱི་རིགས་ལ་ལྟ་ཞིབ་བྱེད་པ། ཚིག་བརྒྱ་
མདོར་དྲིལ་ནས་བཤད་ན་གར་སོང་ས་ནས་ཉམས་དགའ་བའི་མཛེས་
ལྗོངས་དང་ཐུན་མིན་གྱི་ཡུལ་སྲོལ་གོམས་གཤིས་མཐོང་དུས་ལམ་
གྲོགས་སུ་འཁྲིད་པའི་སྒེར་གྱི་དགེ་རྒན་དེ་དང་ཞབས་འབྲང་བར་དེའི་
སྐོར་གྱི་གནས་ཚུལ་བཀའ་འདྲི་ཞུ་ཆོག རྟེན་འབྲེལ་ཞུ་བའི་མཛད་
སྒོ་ཆེན་མོ་དང་མཛེས་འཆོས་བྲོ་ཚོགས། གཟབ་རྒྱས་ཀྱི་གསོལ་སྟོན་
དང་གཉེན་སྒྲིག་གི་ཆོ་ག འདས་མཆོད་དང་ཁྲིམས་ཆད་གཏོང་བ་
ལ་སོགས་པའི་འདུ་འཛི་ཆེ་བའི་སྣང་ཚུལ་ལ་དེ་འདྲའི་ཡིད་འཇོག་
112

བྷེའེ་ཁིན་གྱི་ཐོར་རྩོམ།
བྱེད་མི་དགོས་མོད། འོན་ཀྱང་སྣང་མེད་དུ་བསྐྱུར་མི་རུང་། གལ་སྲིད་
གཞོན་ནུ་ཞིག་དུས་ཚོད་ངེས་ཅན་གྱི་ཡུན་དུ་རྒྱལ་ཁབ་ཆུང་ངུ་ཞིག་
ལ་གནས་སྐོར་བྱས་ཏེ་ཕན་པ་མི་ཉུང་བ་ཞིག་འཐོབ་པར་གཤམ་གྱི་
གནད་འདི་དག་ལ་ངེས་པར་དུ་ཡིད་གཟབ་གནང་དགོས་ཏེ། ཐོག་
མར་གོང་དུ་སྨྲས་ཟིན་པ་ནང་བཞིན་རྒྱལ་ཁབ་གང་དེའི་སྐད་དང་ཡི་
གེ་ལ་བྱང་ཆ་ལྡན་དགོས། དེ་ནས་གོང་སྨྲས་བཞིན་རྒྱལ་ཁབ་དེར་ཆ་
རྒྱུས་ཡོད་པའི་སྒེར་གྱི་དགེ་རྒན་ནམ་ཞབས་འབྲང་བ་ཞིག་འཁོར་
དུ་འཁྲིད་དགོས། གཞན་རྒྱལ་ཁབ་དེའི་ངོ་སྤྲོད་བཀོད་པའི་དཔེ་དེབ་
དང་འབྲེལ་ཡོད་ཀྱི་ས་ཁྲ་ཁྱེར་ནས་ནམ་ཡང་ལྟ་བཤེར་བྱས་ཏེ་དོགས་
གནད་སེལ་བདེ་བོ་ཡོང་བ་བྱ་དགོས། དེར་མ་ཟད་ཁོས་ངེས་པར་དུ་
ཉིན་རྒྱུན་ཉིན་ཐོ་འབྲི་བ་རྒྱུན་འཁྱོངས་བྱ་དགོས། ཁོ་རང་གྲོང་དང་གྲོང་
བརྡལ་གཅིག་ཏུ་དུས་ཡུན་རིང་པོར་སྡོད་མི་རུང་སྟེ། དུས་ཚོད་ཀྱི་རིང་
ཐུང་ཡུལ་བབས་ལ་བསྟུན་ནས་ཐག་གཅོད་བྱེད་ཆོག་ཀྱང་འདུག་ཡུན་
རིང་དྲགས་ན་འཚམ་པོ་མེད། ཁོ་རང་གྲོང་དང་གྲོང་བརྡལ་ག་གེ་མོར་
གནས་འཆའ་དུས་ངེས་པར་དུ་གྲོང་དེའི་ས་ཁོངས་མི་འདྲ་བར་འདུག་
གནས་བརྗེ་སྤོར་བྱས་ན་ངོ་ཤེས་མང་བོ་གྲོགས་སུ་འགུགས་ནུས། ཁོས་
རང་ཉིད་ཀྱིས་རང་རྒྱལ་གྱི་རིགས་མཐུན་སྤུན་ཟླ་དག་ལ་འབྲེལ་འདྲིས་
བྱེད་པ་རིང་དུ་སྤངས་ཏེ་ས་དེ་གའི་ཡུལ་མི་གྲོགས་སུ་བསྡེབས་བདེ་
བའི་གནས་སུ་བཟའ་བཏུང་ལ་རོལ་དགོས། ནམ་ཞིག་ཡུལ་གཞན་དུ་
113

བོད་འགྱུར་རིག་གནས་དཔེ་ཚོགས།
གནས་སྤོ་དགོས་པ་བྱུང་བའི་ཚེ། ཁོས་ངེས་པར་དུ་ཡུལ་དེ་གའི་མཐོ་
རིམ་མི་སྣར་སྤྲིངས་པའི་མཚམས་སྦྱོར་ཡི་གེ་ལག་ཏུ་སོན་ཐབས་བྱ་
དགོས། མཚམས་སྦྱོར་ཡི་གེ་དེ་ལག་སོན་བྱུང་ཚེ་དེ་གར་གནས་མཇལ་
དང་གནས་ཚུལ་རྒྱུས་ལོན་བྱེད་དུས་མི་དེའི་རོགས་སྐྱོར་འཐོབ་ངེས་
ཡིན། གོང་དུ་སྨྲས་ཟིན་པའི་གནད་དེ་དག་ལ་ཡིད་གཟབ་གནང་ཐུབ་
ཚེ༑ཁོས་ཡུན་ཐུང་བའི་གནས་སྐོར་གྱི་ཁྲོད་ནས་བློ་བསྐྱེད་མི་དམན་པ་
ཞིག་རག་ནུས། གནས་སྐོར་གྱི་ཡུན་དུ་སུ་ཞིག་གྲོགས་སུ་བསྡེབ་འོས་
པར་དྲིས་ན་ནི། ངའི་བསམ་པར་རྒྱལ་ཁབ་སོ་སོའི་གཞུང་ཚབ་པའི་
དྲུང་ཡིག་ལྟ་བུ་ནི་ཆེས་འོས་འཚམ་གྱི་མི་དེ་ཡིན་པར་སྙམ་གྱིན་ཡོད།
འདི་ལྟར་བྱས་ཚེ་རྒྱལ་ཁབ་ཅིག་ལ་གནས་སྐོར་བྱས་ཀྱང་རྒྱལ་ཁབ་
མང་བོ་འགྲིམས་པའི་མྱོང་བ་རྙེད་ཐུབ་ངེས། གནས་སྐོར་བ་དག་གར་
ཕྱིན་ས་ནས་དེ་གའི་མཚན་སྙན་གྱི་གྲགས་པའི་ཕུལ་བྱུང་གི་མི་སྣར་
མཇལ་ཁ་ཞུ་འོས་ཏེ།ཁོང་ཅག་ལ་མཇལ་ཁ་ཞུས་ཚེ།ཕུལ་བྱུང་གི་མི་སྣ་
དེ་དག་ལ་དོན་དང་མཐུན་པའི་ཡོན་ཏན་ལྡན་མིན་རྟོགས་པར་འགྱུར།
གནས་སྐོར་གྱི་ལམ་དུ་ངེས་པར་དུ་གཏམ་སྤྱོད་ལ་གཟབ་གཟབ་གནང་
སྟེ་ཁ་རྩོད་འབྱུང་བར་གཡོལ་དགོས་ཤིང་། ཁ་རྩོད་སློང་བའི་རྒྱུ་རྐྱེན་
ཕལ་མོ་ཆེ་ནི་དགའ་རོགས་དང་།ཆང་འཐུང་བ།འདུག་གྲལ་ལམ་ཚིག་
རྩུབ་སྨྲ་བ་སོགས་ཡིན་པ་ཤེས་པར་བྱ། གནས་སྐོར་བས་འཁོན་སླ་ཞིང་
རྩོད་དགའ་ཆེ་བའི་མི་དང་མཉམ་དུ་འགྲོ་དུས་རྒྱུན་པར་ཡིད་གཟབ་
114

བྷེའེ་ཁིན་གྱི་ཐོར་རྩོམ།
གནང་དགོས་ཏེ། མི་དེའི་རིགས་ཀྱིས་གནས་སྐོར་བ་དག་རྩོད་གཞིའི་
ནང་དུ་འདྲེན་ངེས་པས་སོ།།
གནས་སྐོར་བ་ཕྱིར་རང་ཡུལ་དུ་འབྱོར་ཚེ། དེ་སྔར་ཡུལ་སྐོར་བྱས་
མྱོང་བའི་རྒྱལ་ཁབ་དེ་དྲན་འཛིན་ལས་དབྱུང་བ་གཏན་ནས་མི་རུང་སྟེ།
གསར་དུ་ངོ་ཤེས་ཤིང་ཕྱི་ཐག་འཛིན་འོས་པའི་སྐྱེས་མ་དག་ལ་འཕྲིན་
ཡིག་བཏང་ནས་འབྲེལ་བ་སྐྱོང་དགོས། ཁོས་ད་དུང་ཡིད་འཇོག་བྱ་རྒྱུ་
ཞིག་ལ། རང་ཉིད་ཡུལ་སྐོར་བྱས་པའི་མྱོང་བརྒྱུད་དག་ཆ་ལུགས་དང་
སྤྱོད་པའི་སྟེང་ནས་མངོན་པ་ལས་རང་ཉིད་ཀྱི་གཏམ་གླེང་ལས་མངོན་
ན་ལེགས། འོན་ཀྱང་རང་ཉིད་ཡུལ་སྐོར་བྱས་པའི་མཐོང་ཐོས་མྱོང་
གསུམ་གླེང་བའི་སྐབས་སུ་བག་ལྷོད་པོས་ཁ་བརྡ་གློད་རྒྱུ་ལས་བཤད་
འདུན་ཆེ་ཞིང་སྤྲོ་བ་འཕེལ་བའི་བཟོ་ལྟ་ངོམས་མི་རུང་། ཁོས་ད་དུང་
ཡིད་གཟབ་གནང་རྒྱུ་ཞིག་ལ། ཕྱི་རྒྱལ་དུ་གནས་སྐོར་དུ་ཕྱིན་མྱོང་བའི་
རང་རློམ་གྱིས་རང་རེའི་རྒྱལ་ཁབ་ཀྱི་ཡུལ་སྲོལ་ལ་བཅོས་སྒྱུར་གཏོང་
བའི་བཟོ་ལྟ་མངོན་མི་རུང་སྟེ། དེ་ལས་ཕྱི་རྒྱལ་ཀྱི་སྔོན་ཐོན་ལུགས་
སྲོལ་དག་གིས་རང་རེའི་རྒྱལ་ཁབ་ཀྱི་ཡུལ་སྲོལ་གོམས་གཤིས་ཟུར་
གྱིས་བརྒྱན་པའི་མྱོང་བ་བསྐྱེད་ཐུབ་ན་ལེགས་པའི་གནས་སོ། །
115

གསལ་འདེབས་ཀྱི་སྐོར་གླེང་བ།
མི་དང་མིའི་དབར་གྱི་ཆེས་བློས་འཁེལ་བའི་མངོན་ཚུལ་ནི་
བསམ་འཆར་ཁུར་དུ་འཁྱེར་བ་ལས་མ་འདས་ཏེ། དེ་ལས་གཞན་པའི་
མངག་བཅོལ་ལས། གཞན་གྱིས་ཁྱོད་ལ་བཅོལ་བ་ནི་འཚོ་བའི་ཁྲོད་ཀྱི
ཆ་ཤས་ཤིག་སྟེ། དཔེར་ན་ས་ཞིང་དང་རྒྱུ་ནོར། བུ་ཕྲུག་དང་ཡིད་རྟོན་གྱི་
དངུལ་བུན་ནམ་བྱེ་བྲག་གི་བྱ་དངོས་དག་གོ ། རང་སེམས་ཀྱི་བསམ
འཆར་འདོམ་པའི་གྲོགས་པོའམ་དཔོན་རིགས་གང་ཡིན་ཡང་དེས་
རང་ཉིད་ཀྱི་གཅེས་པའི་སྲོག་གམ་མངའ་ཐང་དཔང་དུ་བཞག་ཡོད་
པས། བསམ་འཆར་འདོན་མཁན་ལ་བློ་དཀར་གཞུང་དྲང་གི་ཀུན་
སྤྱོད་ལྡན་དགོས་པ་རེད།
མཁས་མཛངས་ལྡན་པའི་རྒྱལ་བོ་ཞིག་ཡིན་ཕྱིན་གཞན་གྱི་
གསལ་འདེབས་ག་གེ་མོ་དང་དུ་ལེན་པ་དེ་ངོ་ཚ་རུ་མི་བལྟ་སྟེ། གཞན་
ལྟ་ཅི་ལྷའི་དབང་བོ་ལའང་བསམ་འཆར་དང་གྲོས་གཞི་འདོན་པ་
མེད་དུ་མི་རུང་བས། ཁོས་ལྷའི་སྲས་བོ་ཡི་ཤུ་ལ་ཞེ་སའི་མཚན་མང་དུ་
གསོལ་ཡོད་པ་ལས་གཅིག་ནི“ཁ་ཏ་གནང་མཁན་ཞེས་པ་འདིའོ།།
116

བྷེའེ་ཁིན་གྱི་ཐོར་རྩོམ།
ཇི་སྐད་དུ་སོ་ལི་མན་གྱིས་་གསལ་འདེབས་ཀྱིས་བདེ་འཇགས་
བསྐྱལ་འོང་བར་གསུངས་མྱོང་། དུས་ཀྱི་སྔ་ཕྱི་ཙམ་དུ་མ་ཟད་འཇིག་
རྟེན་གྱི་ལས་ཐམས་ཅད་མི་རྟག་པར་འགྱུར་འགྲོ་བས། གལ་སྲིད་ནང་
གྲོས་ནང་རྩོད་ཀྱི་ཁྲོད་ནས་གཡོ་འཁྱོམ་མ་བྱས་ཚེ་ལས་དབང་གི་
རྦ་ཀློང་ཁྲོད་ནས་གཡོ་འཁྱོམ་བྱེད་པར་འགྱུར་ཞིང་། ཏག་ཏག་གཡོ་
འཁྱོམ་རྗེས་མ་དེ་ཆང་གིས་བཟི་བའི་སྐྱེས་བུ་ནང་བཞིན་འཁྱར་འཁྱོར
བྱེད་པས་ནམ་ཞིག་ཁྱ་རེ་ཁྱོ་རེར་སར་འགྱེལ་ནས་མགོ་རྟིང་ལོག་ཀྱང་
སྲིད། སོ་ལི་མན་གྱིས་གསལ་འདེབས་དང་ལེན་གྱི་དགོས་ངེས་རང་
བཞིན་གསལ་ལེར་མཁྱེན་པ་ནང་བཞིན་ཁོང་གི་བུ་ལོ་ཕོ་ཨིན་གྱིས་
ཀྱང་གསལ་འདེབས་ཀྱི་མཐུ་ནུས་ཚོར་ཡོད་དེ།ལྷའི་དབང་བོས་གཅེས་
པར་བསྐྱངས་པའི་རྒྱལ་བོ་དེས་ཐོག་མར་གཞན་གྱི་འཆལ་གཏམ་ལ་
ཉན་པར་རྐྱེན་བྱས་ཏེ་ལྷོ་བྱང་ཁ་བྲལ་དུ་གྱེས་པ་རེད། རྗེས་རབས་པ་
རྣམས་ཡང་དག་པའི་ལམ་དུ་འགོད་ཆེད། དེང་སང་གི་མི་རྣམས་ཀྱིས་
ཚུལ་དེ་ལ་བརྟེན་ནས་ཕྱོགས་ལྷུང་གི་འཆལ་གཏམ་རིགས་གཉིས་
མངོན་གསལ་གྱིས་གསལ་ཁ་བཏོན་ཆོག་སྟེ། གཅིག་ནི་བྱིས་པ་བསམ་
མེད་ཀྱིས་མིའི་ལེགས་ཉེས་གླེང་བའི་ངག་འཁྱལ་དང་ཁེངས་དྲེགས་
ཅན་གྱིས་གཞུང་དོན་གྱི་གྲོས་ཁ་བསྡུར་བའི་སྨྱོ་བཤད་དོ།།
གནའ་མི་ཤེས་རབ་ཅན་དག་གིས་རྒྱལ་བོ་དང་བློ་གྲོས་ནི་བདག་
ཉིད་གཅིག་གིས་འབྲེལ་ཞིང་། རྒྱལ་བོའི་བློ་གྲོས་དང་ལུགས་མཐུན་
117

བོད་འགྱུར་རིག་གནས་དཔེ་ཚོགས།
གྱིས་གསལ་འདེབས་དང་དུ་ལེན་པ་གཉིས་དམ་དུ་འབྲེལ་ཡོད་པ་
གསོན་ཉམས་ལྡན་པའི་གཏམ་རྒྱུད་ལ་སྦྱར་ཏེ་གསལ་བཤད་བྱས་
ཡོད་པ་རེད། གཏམ་རྒྱུད་ཅིག་ཏུ་ལྷའི་དབང་བོ་གྷོར་ཕེ་ཥི་ཡིས་རིག་
པའི་ལྷ་མོ་མེའེ་ཋི་སི་ཁབ་ཏུ་བསུས་པར་བཤད་ཅིང་། དེར་རྒྱལ་བོའི་
དབང་ཆ་ནམ་ཡང་བློ་གྲོས་ལ་བརྟེན་དགོས་པའི་གནས་ལུགས་ཤུགས་
སུ་བསྟན་ཡོད་པ་རེད། གཏམ་རྒྱུད་གཉིས་པར་གཏམ་རྒྱུད་དང་བོའི་
རྒྱུན་མཐུད་དེ། མེའེ་ཋི་སི་དང་གྷོ་ཕེ་ཋི་གཉེན་བསྒྲིགས་རྗེས་མོ་ལ་
མངལ་སྦྲུམ་པ་རེད། ཡིན་ཡང་གྷོ་ཕེ་ཋི་ཡིས་ཕྲུ་གུ་མངལ་སྒོ་ལས་
གྲོལ་དབང་མ་བྱིན་པར་མོ་རང་ཁྱུར་མིད་བཏང་བས་ལྷའི་དབང་བོར་
མངལ་ཆགས་ཤིང་མཐར་ལྷའི་དབང་བོའི་སྤྱི་གཙུག་ནས་སྐུ་ལུས་
ཁྲབ་ཀྱིས་གཡོགས་པའི་ལྷ་མོ་ཕཱ་ལི་སེ་བལྟམས་པ་རེད། ཟོལ་བསྟོད་
ཀྱི་གཏམ་རྒྱུད་འདིར་རྒྱལ་བོས་རྒྱལ་ཁབ་ཐབས་ཀྱིས་སྐྱོང་བའི་མན་
ངག་ཅིག་ཤུགས་སུ་བསྟན་ཡོད་དེ། རྒྱལ་བོས་སྲིད་དོན་གྲོས་བསྡུར་
གྱི་བྱ་བ་ལུགས་མཐུན་གྱིས་སྐྱོང་དགོས་ཚུལ་བསྟན་ཡོད། ཁོ་ཚོས་
ཐོག་མར་ཇུས་ཐག་གཅོད་འདོད་པའི་དོན་དེ་བློ་འདོན་པ་དག་ལ་
གྲོས་བསྡུར་བྱེད་དུ་འཇུག་པ་ནི་ཐོག་མའི་གནས་སྐབས་སུ་མངལ་
སྦྲུམ་པ་དང་ཀུན་ནས་འདྲ། ཡིན་ཡང་གྲོས་བསྡུར་བྱས་པའི་དོན་དེ་
བློ་གྲོས་ཀྱི་མངལ་ལམ་ནས་ཤ་ཚུགས་སུ་ཆགས་པའི་དུས་ན་རྒྱལ་
བོས་ཇུས་འདོན་པ་དག་མངལ་སྒོ་ལས་གྲོལ་བའི་ལས་ལ་སྐུལ་མི་རུང་
118

བྷེའེ་ཁིན་གྱི་ཐོར་རྩོམ།
ཞིང་། དོན་དེ་བློ་འདོན་པ་ཁོ་ནས་ལེགས་པར་བསྒྲུབ་ནུས་པའི་བཟོ་
ལྟ་མངོན་མི་རུང་སྟེ། གྲོས་བསྡུར་བྱས་པའི་དོན་དེར་རང་ཉིད་ཀྱིས་
བདག་པོ་རྒྱག་དགོས་པར་མ་ཟད། ཕལ་བའི་སྣང་ངོར་མཐའ་མར་
བཀའ་སྒྲོག་མཁན་རྒྱལ་བོ་རང་ཉིད་ཡིན་པའི་ངེས་ཤེས་བསྐྱེད་དགོས།
(བཀའ་ཁྱབ་འདི་དག་ཐུགས་དཀྱེལ་ཆེ་ལ་གཟིགས་རྒྱང་རིང་ཞིང་
མཐུ་དང་ནུས་པས་ཕྱུག་པས་སྐུ་ལུས་ཁྲབ་གྱིས་གཡོགས་པའི་ཤེས
རབ་ཀྱི་ལྷ་མོ་དེ་དང་འདྲ) འདི་རྒྱལ་བོའི་བླ་མེད་ཀྱི་དབང་གྲགས་
ལས་བྱུང་བར་མ་ཟད། མཁས་མཛངས་ལྡན་པའི་བློ་གྲོས་ལས་བྱུང་
བ་རེད།(འདི་ལྟར་བྱས་ཚེ་རྒྱལ་བོའི་མཚན་སྙན་གྱི་བ་དན་མཐོ་རུ་
བསྒྲེངས་ནུས་སོ། །)
ད་ནི་ང་ཚོས་གསལ་འདེབས་ལ་ཉེན་ཁ་ཅི་ཞིག་ཡོད་པ་དང་དེ་
ཇི་ལྟར་སེལ་ཐབས་གླེང་བར་བྱ་སྟེ། གསལ་འདེབས་ཀྱི་དྲན་སྐུལ་ལ་
ཞན་ཆ་གསུམ་ཡོད་དེ། གཅིག་ནི་གསང་དོན་ཕྱི་རུ་བསྒྲགས་ཏེ་གསང་
བ་སྲུང་འཛིན་བྱེད་པར་གནོད་པ་དང་། ཅིག་ཤོས་ནི་ཁོང་ཅག་གིས་
ཐམས་ཅད་མཁྱེན་པའི་བཟོ་བསྟན་ནས་རྒྱལ་བོའི་མཚན་སྙན་དང་
དབང་གྲགས་རྡོག་པས་བརྫི་བ། གསུམ་ན་བློན་ངན་པས་དབྱེན་དང་
ཕྲ་མ་འཇུག་པའི་ཉེན་ཁ་ཆེ་བ་སྟེ།ཕྲ་མའི་གཅམ་ཚིག་གསལ་འདེབས་
དང་དྲན་སྐུལ་ལས་ཤུགས་ཆེ་བ་རྣམས་སོ། །ཉེན་ཁ་འདི་གསུམ་ལ་
གཡོལ་ཆེད་ཨེ་ཋི་ལཱེ་དང་ཧྥ་རན་སིའི་རྒྱལ་བོ་ཁ་ཤས་ཀྱིས་གསང་བའི་
119

བོད་འགྱུར་རིག་གནས་དཔེ་ཚོགས།
བློ་འདོན་ཚོགས་འདུའི་ལམ་ལུགས་ལག་བསྟར་དང་ཁྱབ་སྤེལ་བྱས་
མྱོང་། ཡིན་ནའང་ཐབས་ལམ་འདིས་བསྐྱེད་པའི་གནོད་འཚེ་དེ་གསལ་
འདེབས་ཀྱི་ཉེན་ཁའི་གནོད་འཚེ་ལས་ཀྱང་ཚབས་ཆེ་བ་རེད།
གསང་བའི་སྐོར་གླེང་བ་ལ། རྒྱལ་བོས་ཇུས་ཐག་གཅོད་འདོད
པའི་དོན་དེ་བློ་འདོན་པ་རེ་རེར་བཤད་དགོས་དོན་མེད་པས། བློ་ཉེ་
བའི་བློ་འདོན་པ་རེ་གཉིས་ལ་བཤད་པས་ཆོག ཐབས་ཅི་ཞིག་བཀོལ་
འོས་པའི་གནས་ཚུལ་འདྲི་མཁན་ལའང་ཁ་གསལ་ཚིག་གསལ་གྱིས་
བཤད་དགོས་དོན་མེད་པ་བཞིན་ནོ། །ཡིན་ཡང་རྒྱལ་བོ་རྣམས་ཀྱིས་
རང་ཉིད་ཀྱི་གསང་བ་རང་གི་ངག་ལས་མི་ཤོར་བར་ཐུགས་གཟབ་
གནང་དགོས། གསང་བའི་བློ་འདོན་ཚོགས་འདུའི་ཐད། “ང་ནི་སྐྱོན་
གྱིས་བགོས་པ་ཞིག་རེད་ཅེས་པའི་སྐད་ཆ་འདིས་ཚིག་གཅིག་གིས
གསང་བའི་མཐིལ་བརྟོལ་བར་བཤད་ཀྱང་ཆོག་སྟེ། རྒྱུ་མཚན་ནི་ཉོག་
གཏམ་བྱེད་དགའ་ཆེ་བའི་བློན་པོ་ཞིག་ཡོད་ཚེ། གཞན་ཐམས་ཅད་
ཀྱིས་སྨྲ་བ་བཅད་ནས་ངག་བསྡམས་ཀྱང་སྟོང་ཟད་ཉིད་ལས་མ་འདས།
དོན་ཁ་ཤས་ཤིག་ཚད་མཐོན་པོའི་སྒོ་ནས་གསང་བ་བྱ་དགོས་པ་སྨྲ་མ་
དགོས་ཏེ། རྒྱལ་བོ་དང་བློ་ཉེ་བ་རེ་གཉིས་ཀྱིས་མ་གཏོགས་ཤེས་དགོས་
མེད། བསམ་འཆར་འདོན་མཁན་ཉུང་བ་ནི་དོན་བཟང་ཞིག་ཏུ་ཅི་ལ་
མི་འགྱུར་ཏེ། གསང་བ་སྲུང་འཛིན་བྱེད་པར་ཕན་ཆེ་བ་མ་ཟད། བསམ་
འཆར་འདོན་མཁན་དག་གི་སེམས་ཀྱི་འདུན་པ་གཅིག་ལ་འཁེལ་
120

བྷེའེ་ཁིན་གྱི་ཐོར་རྩོམ།
དུ་གྱེས་མི་སྲིད་ཀྱང་། འདི་འདྲའི་གནས་བབ་འོག་ཏུ་
ནས་ཐ་དད་
གསལ་འདེབས་དྲན་སྐུལ་ཁུར་དུ་འཁྱེར་མཁན་ནི་ངེས་པར་དུ་མཁས་
མཛངས་ལྡན་ཞིང་རང་ཇུས་རང་གཅོད་ཀྱིས་ལག་ལེན་བྱེད་ནུས་པའི་
རྒྱལ་བོ་ཞིག་ཡིན་དགོས་ལ། བསམ་འཆར་འདོན་མཁན་ཡང་ངེས
པར་དུ་སྤྱང་གྲུང་འཛོམས་ཤིང་ཐབས་ལ་མཁས་པ་ཞིག་ཡིན་དགོས།
ལྷག་པར་དུ་རྒྱལ་བོར་བློ་ཉེ་བ་ཞིག་ཡིན་དགོས། དབྱིན་རྒྱལ་གྱི་རྒྱལ་
བོ་ཧེན་རཱེ་སྐུ་ཕྲེང་བདུན་པས་དོན་ཆེན་སྒྲུབ་ཐེངས་རེར་གསང་བ་བྱས་
ཏེ་མོར་ཋོན་དང་ཧྥོ་ཁི་སི་གཉིས་ལས་གཞན་སུ་ལའང་མི་བཤད་པ་ལྟ་
བུ་རེད།
རྒྱལ་བོའི་དབང་གྲགས་ལ་གནོད་པའི་སྐོར་གླེང་བ་ལ། ༸གོང་
སྨྲས་ཀྱི་ལྷ་སྒྲུང་གི་བསྟན་དོན་གླེང་སྐབས་སྐྱོན་ཆ་སེལ་ཐབས་གསལ་
བཤད་བྱས་ཡོད། དེ་བས་ན་རྒྱལ་བོ་གྲོས་དོན་ཚོགས་འདུར་ཞུགས་ཚེ་
དབང་གྲགས་ཉམས་པར་བཤད་པ་ལས་དབང་གྲགས་རྒྱས་པར་བཤད་
ན་འགལ་བ་མེད་ཅིང་། ཡང་ཅིག་བཤད་ན་རྒྱལ་བོ་སུ་ཞིག་གིས་བློན་
པོ་དང་མཉམ་དུ་སྲིད་དོན་གྱི་གྲོས་ཁ་བསྡུར་བའི་ཚེ་ན་བློན་པོ་དེ་གཡོ་
སྒྱུས་ཁེངས་པའི་འདོད་རྔམ་ཅན་ཞིག་གམ་ངན་པ་དཔུང་སྒྲིལ་ཏེ་གཡོ་
ཇུས་ཀྱི་སྦྱོར་བ་རྩོམ་མཁན་ཕུད་རྒྱལ་བོའི་ཐུན་མིན་གྱི་དབང་ཆ་ཤོར་
བ་ཞིག་གཏན་ནས་མེད། ཡིན་ཡང་སྲིད་འགྱུར་གྱི་གཡོ་ཇུས་དེའི་
རིགས་རྟོགས་སླ་ཞིང་བཀག་འགོག་བྱེད་དཀའ་བ་ཞིག་གཞར་ཡང་
121

བོད་འགྱུར་རིག་གནས་དཔེ་ཚོགས།
མིན།
ད་ནི་གསལ་འདེབས་དྲན་སྐུལ་གྱི་ཉེན་ཁ་ཐ་མ་དེའི་སྐོར་གླེང་
བར་བྱ་སྟེ། མི་ཁ་ཤས་ཀྱིས་བསམ་འཆར་འདོན་སྐབས་སྒེར་སེམས་
འཆང་ཡོད་ཀྱང་སྲིད་མོད། "ཁོས་འཇིག་རྟེན་འདིར་བློས་ཐུབ་ཀྱི་
གྲོགས་པོ་ཞིག་བསྟེན་པ་དཀའ་བར་བཤད་པ་ནི་དུས་ཀྱི་གནས་བབ་
ལ་དམིགས་པ་ལས་མི་སྒེར་གྱི་རང་གཤིས་ལ་བསྟུན་ནས་སྨྲས་པ་
ཞིག་གཏན་ནས་མིན། མི་ཁ་ཤས་རང་བཞིན་གྱིས་བློ་དཀར་ཞིང་ཡིད་
རྟོན་རུང་བ་དང་ཟོལ་མེད་ཅིང་གཞུང་རྒྱུད་དྲང་བ་ལས་གཡོ་སྒྱུ་དང་
ངན་སེམས་མེད་ལ། གཡོ་ཐབས་ཇུས་ངན་ལས་རིང་དུ་གྱེས་ཡོད་པས
རྒྱལ་བོས་བློ་དཀར་གཞུང་དྲང་གི་མཛངས་མི་བསྡུ་རུབ་བྱེད་པར་
གཟབ་རྒྱུ་གལ་ཆེའོ། །དེར་མ་ཟད་བློ་འདོན་གྱི་དཔོན་རིགས་ཁག་
དང་གྲོས་འདོན་གྱི་བློན་པོ་དག་གིས་ཕན་ཚུན་ལ་དོགས་ཟོན་བྱས་ཏེ་
མཐུན་པའི་ལག་རྡང་མཉམ་དུ་སྦྲེལ་བའི་སྐབས་མ་མཆིས་པས། གལ་
སྲིད་སུ་ཞིག་གིས་ཤོག་ཁག་དང་མི་སྒེར་གྱི་ཁེ་ཕན་དོན་གཉེར་གྱིས་
བསམ་འཆར་དང་གྲོས་གཞི་བཏོན་ཚེ་མང་ཤོས་ཀྱི་ཁོའི་གཡོ་ཇུས་
ཀྱི་དམིགས་ཡུལ་དེ་རྒྱལ་བོའི་རྣ་ལམ་དུ་འཇུག་སྲིད། ཡིན་ཡང་ཆེས་
ལེགས་པའི་ཉེན་ཁ་སེལ་བའི་ཐབས་ལམ་ནི་བློན་པོ་རྒྱལ་བོར་རྒྱུས་
མངའ་ལྡན་པ་ནང་བཞིན་རྒྱལ་བོས་ཀྱང་བློན་པོར་རྒྱུས་ལོན་བྱེད་
དགོས་ཏེ། ཇི་སྐད་དུ་མཁས་མཛངས་ལྡན་པའི་རྒྱལ་བོས་ནི་མི་རྒྱུས་
122

བྷེའེ་ཁིན་གྱི་ཐོར་རྩོམ།
ལོན་ཞིང་བེད་སྤྱོད་བྱེད་མཁས།་་ཞེས་པ་བཞིན་ནོ། །
ཏག་ཏག་དེ་ལས་ལྡོག་སྟེ། བསམ་འཆར་དང་གྲོས་གཞི་འདོན
མཁན་གྱིས་རྒྱལ་བོའི་ལེགས་ཉེས་ལ་ཚད་ལས་འདས་པའི་རྩད་གཅོད་
ཞིབ་དཔྱད་བྱ་མི་རུང་། མཁས་མཛངས་ལྡན་པའི་བློན་པོ་ཞིག་ཡིན་
ཕྱིན་རྒྱལ་བོའི་གཤིས་ཀར་རྒྱུས་མངའ་གསལ་བོ་མེད་ཀྱང་ཆོག་མོད།
རྒྱལ་བོའི་ལས་ཀའི་རིམ་པ་ཁོང་དུ་ཆུད་པ་བྱ་དགོས། དེ་ལྟར་ན་ཁོས་
ངོ་བསྟོད་གཞན་བསྟུན་མི་བྱེད་པར་བདེན་པ་བདེན་ཐུབ་ཀྱིས་བབསམ་
འཆར་འདོན་ཐུབ་ངེས་ཡིན། གལ་སྲིད་རྒྱལ་བོས་ལྐོག་ནས་བསམ་
འཆར་བསྡུས་ཏེ་མངོན་གསལ་གྱིས་གསལ་འདེབས་དང་ལེན་བྱས་ཚེ་
སྔར་མེད་ཀྱི་ཕན་འབྲས་ཆེན་པོ་ཐོན་སྲིད་དེ། རྒྱུ་མཚན་ནི་ལྐོག་ནས་
སེམས་ལ་གང་དྲན་འཛེམ་མེད་ཀྱིས་གསང་བོར་སྨྲ་ནུས་ཤིང་མིའི་ངོར་
བལྟས་ནས་བསམ་འཆར་འདོན་པར་འཛེམ་དོགས་མི་བྱེད་རང་བྱེད་
དུ་འགྱུར་ངེས་པས་སོ། །མི་རྣམས་ཀྱིས་མི་མངོན་པའི་གནས་སུ་རང་
ལྟ་ལྷུག་པོར་བརྗོད་ནུས་ཀྱང་མི་མང་གི་འདུན་ས་རུ་ཆུ་སྣ་གར་ཁྲིད་
བྱེད་པ་ཆོས་ཉིད་ཡིན་པས། རྒྱལ་བོས་མངོན་ལྐོག་གཉིས་ཀྱི་བསམ་
འཆར་ལ་ཉན་ན་འགྲིག་སྟེ། བློན་ཆུང་དཔོན་ཆུང་དག་གསང་བའི་
གྲོས་ལ་སྐུལ་ནས་སེམས་ལ་གང་དྲན་བཤད་དུ་འཇུག་པ་དང་ཁྲིམས་
ཁང་ནས་མཐོ་རིམ་དཔོན་རིགས་ལ་འདྲི་གཅོད་བྱས་ཏེ་སེམས་ཆུང་
བག་ཡོད་ཀྱིས་བདེན་གཏམ་སྨྲ་བར་སྐུལ་དགོས། གལ་སྲིད་རྒྱལ་བོས་
123

བོད་འགྱུར་རིག་གནས་དཔེ་ཚོགས།
བྱེད་ཐབས་གང་ལ་བརྟེན་ནས་གཏམ་གྱི་སྒོ་མོ་ཡངས་པོར་འབྱེད་པའི་
རྣམ་ཐར་སྐྱོང་བ་ལས་མི་སུ་ལ་བརྟེན་ནས་མང་གྲོས་ཀྱིས་བློ་སྣ་བསྡུ་
བའི་དོན་སྒོ་བཅད་ཚེ་བསམ་འཆར་བསྡུ་ལེན་གྱི་ལས་ཀ་དོན་སྟོང་
དུ་འགྱུར་ངེས་ཏེ། བསྒྲུབ་པར་འདོད་པའི་བྱ་བ་དོན་དང་མཐུན་པའི་
འཆར་གཞི་དང་བྲལ་ཡང་ལས་ཀའི་ལག་ལེན་གྱི་རིམ་པ་མ་ལུས་མིའི་
འཇོན་ནུས་འོས་འཚམ་གྱིས་བཀོལ་སྤྱོད་བྱས་མིན་གྱི་རྗེས་སུ་འགྲོ་
ངེས་རེད། གདམ་པར་བྱ་བའི་མིའི་གཤིས་ཀ་དང་སྤྱོད་པའི་ལེགས་
ཉེས་ལ་བརྟག་སྐབས་གང་དེའི་གོ་གནས་དང་ཐོབ་ཐང་ཁོ་ན་གཞི་རུ་
འཛིན་མི་རུང་སྟེ། རང་ཉིད་ཀྱི་མག་མོག་གི་དྲན་ཤེས་སམ་གཞན་གྱི་
ཞིབ་ཅིང་ཕྲ་བའི་ངག་སྒྲོས་ཁོ་ནར་བརྟེན་མི་རུང་བ་བཞིན་ནོ། །དེ་
བས་ནོར་འཁྲུལ་ཆེན་པོ་བཟོ་བའི་རྒྱུ་དང་ཤེས་རབ་ཆེན་པོ་ལྡན་པའི་
རྐྱེན་ནི་མདོར་ན་མི་གདམ་གསེས་བྱེད་པའི་གནད་ལ་ཐུག་ཡོད་པ་
རེད། ཇི་སྐད་དུ་འདས་པོ་ནི་ཆེས་བློ་ཉེ་བའི་བློ་འདོན་པ་ཡིན་པར་
བཤད་པ་ནི་བདེན་གཏམ་རང་ཡིན་ཏེ། གཞན་དག་ཉེས་ཆད་ཕོག་
པའི་སྐྲག་སྣང་གིས་ངག་ལྐུག་པར་གྱུར་ནའང་དེབ་འདིར་འཛེམ་མེད་
དོགས་མེད་ཀྱིས་འཆད་ངེས་ཡིན། དེ་བས་ན་རྒྱལ་བོས་བསྟན་བཅོས་
ཁྲི་ཁྲག་བཀླགས་ཀྱང་ཕན་པ་ལས་གནོད་པ་ག་ལ་འོང། ལྷག་པར་
དུ་རྒྱལ་བོའི་ཁྲི་ལ་གསོལ་མྱོང་བའི་མི་དབང་དག་གིས་མཛད་པའི་
བསྟན་བཅོས་བཀླག་པར་འོས་སོ། །
124

བྷེའེ་ཁིན་གྱི་ཐོར་རྩོམ།
དེང་གི་ལས་ཀའི་འགྲོས་རིམ་ཕལ་མོ་ཆེ་གཉེན་གྲོགས་ཀྱི་འདུ་
རྫོམས་དང་འདྲ་སྟེ། དོན་གྱི་གྲོས་ཁ་བསྡུར་བའི་སྐབས་སུ་གྲོས་
བསྡུར་ཙམ་ལས་རྩོད་གླེང་མེད་པས་གྲོས་གཞི་དེ་ལས་སླ་བོའི་ངང་
ནས་གྲོས་ཁང་གི་སྒྲིག་སྲོལ་དང་ཁྲིམས་སྲོལ་གྱི་དབང་དུ་གྱུར་འགྲོ་བ་
རེད། གནད་ཆེ་བའི་དོན་དག་ལ་གྲོས་བསྡུར་བྱ་དགོས་པ་བྱུང་ཚེ། རབ་
ན་ཉིན་གཅིག་གི་སྔོན་ལ་གྲོས་གཞི་ཁྱབ་བསྒྲགས་བྱས་ཏེ་ཕྱི་ཉིན་ཞིབ་
ཕྲའི་སྒོ་ནས་གྲོས་མོལ་བྱས་ན་ལེགས། གནའ་མིའི་ཁ་དཔེར“ལྷིང་
འཇགས་ཀྱི་མཚན་མོ་ནི་རིག་པའི་ཀློང་བརྡོལ་བའི་དུས་ཡིན་པར་
བཤད་དེ།"དབྱིན་རྒྱལ་དང་སུའུ་ཀི་ལེན་གཉིས་མཉམ་སྒྲིལ་བྱེད་པའི་
དོན་གཅོད་མཉམ་འབྲེལ་ཨུ་ཡོན་ལྷན་ཚོགས་་ཀྱིས་ཐབས་འདི་ལག་
བསྟར་བྱས་མྱོང་། ཚོགས་པ་དེ་སྔོན་ཆད་ཟིལ་ཤུགས་ལྡན་ཞིང་གོ་རིམ་
ཡོད་པའི་ཁྲིམས་འཛུགས་ལས་ཁུངས་ཤིག་ཡིན། ངས་ནི་གྲོས་ཁང་
གིས་གདན་ཞུའི་དུས་ཚོད་བཀོད་སྒྲིག་བྱེད་ལུགས་ལ་དགའ་མོས་བྱེད་
ཀྱིན་ཡོད། འདི་ལྟར་བཀོད་སྒྲིག་བྱས་ཚེ་གདན་ཞུ་མི་སྣས་རང་ཉིད་
དུས་ནམ་ཞིག་ལ་གྲོས་ཁང་དུ་འབྱོར་དགོས་ཚུལ་གསལ་བོར་ངེས་
ཤིང་། རིམ་པ་སོ་སོའི་གྲོས་ཚོགས་ལ་སྲིད་དོན་གྱི་གྲོས་ཁ་བསྡུར་བའི་
གོ་སྐབས་བསྐྲུན་ཏེ་ཁ་ཚ་དགོས་གཏུགས་ཀྱི་གནད་དོན་དུས་ཐོག་ཏུ་
ཐག་གཅོད་བྱ་ནུས། གྲོས་ཁང་གི་རིམ་པ་སོ་སོའི་སྐབས་ཐོག་ཨུ་ཡོན་
ལྷན་ཚོགས་ཀྱི་འབྲེལ་ཡོད་མི་སྣ་དག་རབ་ན་ཕྱོགས་མེད་རིས་མེད་ཀྱི
125

བོད་འགྱུར་རིག་གནས་དཔེ་ཚོགས།
བར་གནས་རིང་ལུགས་པ་ཡིན་འོས་པ་ལས། སྟོབས་ཤུགས་དོ་མཉམ་
ཡོང་བའི་དགོས་མཁོར་དམིགས་ནས་འགལ་བ་ལྟག་སྤྲོད་དུ་གནས
པའི་ཕྱོགས་ཁག་གཉིས་ཀྱི་དགྲ་ཟླ་བསྐོ་འཇོག་བྱ་མི་རུང་། ངས་རྒྱུན་
ཆགས་རང་བཞིན་གྱི་ཨུ་ཡོན་ལྷན་ཚོགས་ཏེ་ཚོང་ལས་དང་དངུལ་རྩ།
དམག་འཁྲུག ཞུ་གཏུག་དང་མི་སེར་སྤེལ་ཡུལ་གྱི་ལས་དོན་སོགས་
ལ་འགན་ཁུར་བའི་ཨུ་ཡོན་ལྷན་ཚོགས་འཛུགས་པར་རྒྱབ་སྐྱོར་བྱེད
ཀྱིན་ཡོད་དེ། སི་ཕེའེན་གྱི་གྲོས་ཁང་ལམ་ལུགས་ཁོ་ན་མ་གཏོགས་
རྒྱལ་ཁབ་གཞན་པའི་གྲོས་ཁང་དུ་དམིགས་བསལ་གྱི་ཚོགས་འདུ་
འདྲ་མིན་སྣ་ཚོགས་ཡོད་ལ། དམིགས་བསལ་གྱི་ཚོགས་འདུ་འདི་དག་
གི་དབང་ཆ་ཅུང་ཆེ་བ་ཙམ་ལས་དོན་གྱིས་རྒྱུན་ཆགས་ཀྱི་ཨུ་ཡོན་
ལྷན་ཁང་དང་འདྲ་བ་རེད། རིམ་པ་སོ་སོའི་རྒྱུན་ཆགས་ཨུ་ཡོན་ལྷན་
ཚོགས་ཀྱིས་ཐོག་མར་ལས་རིགས་སོ་སོའི་མི་སྣས(ཁྲིམས་རྩོད་པ་དང་
མཚོ་འགྲུལ་བ། གོང་མའི་དངུལ་ལོར་བཟོ་གྲྭའི་མི་སྣ)གྲོས་ཁང་ལ་
ཕུལ་བའི་སྙན་ཞུ་ལ་ཉན་རྗེས། འོས་འཚམ་གྱི་གོ་སྐབས་ཤིག་བཙལ་
ཏེ་གྲོས་ཁང་དུ་ཕུལ་ན་ལེགས། སྙན་ཞུ་འབུལ་མཁན་དག་དཔུང་སྒྲིལ་
ཏེ་ཁྱུ་དང་ཁྱུ་བྱས་ནས་ཡོང་དུ་འཇུག་མི་རུང་ལ། ཁོ་ཚོར་བློ་སྟོབས་
འཕེལ་ཞིང་དཔའ་ངར་ལྡན་པའི་ཉོག་གཏམ་གླེང་དུ་འཇུག་མི་རུང་
སྟེ༑ དེ་ནི་གྲོས་ཁང་ལ་སྙན་ཞུ་འབུལ་ལུགས་མིན་པར་གྲོས་ཁང་ལ་
འཇིགས་སྐུལ་བྱེད་པ་རེད། ཚོགས་འདུའི་གྲལ་གྱི་རིམ་པ་བཀོད་སྒྲིག་
126

བྷེའེ་ཁིན་གྱི་ཐོར་རྩོམ།
བྱེད་པའམ་ཅོག་ཙེ་རིང་མོ་དང་རྒྱ་ཅོག་གྲུ་བཞི་མ། ཁང་བའི་རྩིག་གྱང་
ལ་བསྐོར་ནས་འདུག་གནས་བཀོད་སྒྲིག་བྱས་ཡོད་པ་ནི་བལྟས་པ་
ཙམ་གྱིས་ཕྱི་ཚུལ་གྱི་རྣམ་པ་ཙམ་ཡིན་ཡང་དོན་གྱི་ངོ་བོ་གཏན་ནས་
མི་འདྲ་སྟེ། གལ་སྲིད་ཅོག་ཙེ་རིང་མོའི་དྲུང་དུ་ཚོགས་འདུ་སྐོང་བའི་
སྐབས་སུ་གྲལ་མགོར་བཞུགས་པའི་མི་དག་དོན་གྱིས་ཚོགས་འདུའི་
གྲོས་རིམ་ཧྲིལ་པོའི་གཙོ་སྐྱོང་བ་ཡིན། ཡིན་ཡང་འདུག་གནས་ཀྱི་
གྲལ་རིམ་བཀོད་སྒྲིག་བྱེད་སྟངས་མི་འདྲ་བའི་སྐབས་སུ་གྲལ་རྔར་སྡོད་
མཁན་གྱི་བསམ་འཆར་ཕལ་མོ་ཆེ་དང་ལེན་བྱ་སྲིད།
རྒྱལ་བོས་ཚོགས་འདུར་དབུ་འཛིན་གནང་སྐབས་ངེས་པར་
དུ་གཟབ་རྒྱུ་ཞིག་ལ། གནད་དོན་ལ་གྲོས་མོལ་བྱེད་པའི་སྐབས་སུ་
རང་ཉིད་ཀྱི་འདོད་བློ་གསལ་བོར་མངོན་མི་རུང་། དེ་ལྟར་བྱས་ཚེ་
ཚོགས་ཞུགས་པ་རྣམས་ཀྱིས་རྒྱལ་བོའི་དགོངས་ཚུལ་ལ་བསྟུན་ཅི་
ཐུབ་བྱེད་ངེས་པས། རྒྱལ་བོའི་དར་ལུང་རྣ་བའི་བུ་གར་བརྒྱུད་པ་ནི་
སོ་སོའི་བསམ་ཚུལ་ངོ་མ་དེ་མ་ཡིན་པར། ་་རྒྱལ་བོ་མཉེས་པར་བྱེད་
པའི་བསྟོད་གླུ་ཁོ་ནའོ། །
127

གཡོ་སྒྱུ་གླེང་བ།
ང་ཚོས་གཡོ་སྒྱུ་ནི་མ་རུངས་པ་དང་ཡ་མ་གཟུགས་ཀྱི་བློ་གྲོས་
ཤིག་ཏུ་བལྟ་ཡིན་ཡོད་པ་རེད། གཡོ་སྒྱུ་ཅན་དང་བློ་གྲོས་ཅན་ལ་
གནམ་སའི་ཁྱད་པར་ཡོད་དེ། གཞུང་རྒྱུད་དྲང་མིན་ཁོ་ན་ཙམ་མ་ཡིན་
པར་ནུས་པ་ལྡན་མིན་གྱི་ཁྱད་པར་ཡང་ཆེན་པོ་ཡོད་པ་རེད། རྒྱན་
འཛུགས་སྐབས་ཁ་ཤས་སྣོག་རྒྱག་པར་དགའ་ཡང་རྒྱན་འཛུགས་པའི་
ཐབས་ལ་མཁས་པ་ནི་ཡེ་ནས་མིན་པ་བཞིན།དཔོན་གནས་སུ་འགའ་
ཤས་ཤིག་ཤོག་ཁག་བསྒྲིག་པར་མཁས་པ་སྟེ་ངན་རུལ་དཔུང་སྒྲིལ་
གྱིས་སྒེར་དོན་གཉེར་བ་ལས་གཞན་ཡོན་ཏན་དང་ནུས་པ་ཅི་ཡང་
ཡོད་པ་མ་རེད།
མི་ཆོས་ལ་གོམས་པར་བྱ་བ་དང་འཇིག་རྟེན་གྱི་ལུགས་དང་
མཐུན་པར་བྱ་བ་གཉིས་ཐ་དད་པ་ངེས་པར་གྱིས་ཤིག རྒྱུ་མཚན་ནི་
གཞན་གྱི་རྣམ་འགྱུར་དང་ངོ་མདོག་ལ་བལྟ་མཁས་པའི་གང་ཟག་
མང་དུ་མཆིས་ཀྱང་ཁོ་ཚོར་རླབས་ཆེན་གྱི་བྱ་བཞག་བསྒྲུབ་པའི་
ནུས་པ་གཞར་ཡང་མེད་དེ། འདི་ནི་ནམ་རྒྱུན་གཞན་གྱི་ཅི་བསམ་ལ་
128

བྷེའེ་ཁིན་གྱི་ཐོར་རྩོམ།
དཔག་པ་ལས་གནའ་དེང་གི་བསྟན་བཅོས་ལ་མི་འཇུག་པའི་གང་ཟག
སྤྱི་ལ་གནས་པའི་སྐྱོན་ཆའོ། །མི་འདིའི་རིགས་ནི་ཡིག་ཆ་གཏོང་ལེན་
གྱི་ལས་ཀར་འཚམ་པ་ལས་སྲིད་དོན་གྲོས་མོལ་གྱི་ལས་ལ་འཇུག་པར་
ཞེ་ནས་མི་འཚམ་ཏེ། ཁོ་ཚོ་རང་ཉིད་གོམས་ལོབས་སུ་གྱུར་པའི་ལས་
ཀར་བྱང་ཆ་ལྡན་པ་ཙམ་ལས། ཆ་མེད་རྒྱུས་མེད་ཀྱི་མི་ཚོགས་སུ་མགོ་
འཐོམས་ནས་ཅི་བྱེད་འདི་བྱེད་མེད་པར་གྱུར་འགྲོ། དེ་བས་ཡ་ལེ་སི་ཋེ་
ཕིར་གྱིས་བཏོན་པའི་ཚད་གཞི་དེ་ཁོ་ཚོར་ཤིན་ཏུ་འཚམ་པ་སྟེ། ཇི་སྐད་
དུ༑ མི་གཉིས་ཤ་རྗེན་དུ་རྒྱུས་མེད་ཀྱི་མི་ཚོགས་སུ་བཏང་ཚེ་ཁྱོད་ཀྱིས་
ད་གཟོད་དེ་ལས་མཁས་བླུན་གྱི་ཁྱད་པར་འཁྲུལ་མེད་དུ་འབྱེད་ནུས་
པར་བཤད་པ་བཞིན་ནོ། །གཡོ་སྒྱུ་ཅན་ནི་ཚོང་བ་ཉི་ཚེ་བ་དག་དང་
འདྲ་བས་ཁོ་ཚོའི་ཚོང་ཁང་གི་ཚོང་ཟོག་དག་རེ་རེ་བཞིན་བགྲང་ཡང་
མི་ཆོག་པ་གཞར་ནས་མེད་སྙམ།
ཁ་བརྡ་གློད་པའི་སྐབས་དག་ཏུ་ཕ་རོལ་བོའི་གཏམ་གྱི་ཤུགས
དང་གདོང་གི་རྣམ་འགྱུར་ལ་ཡིད་འཇོག་བྱེད་པ་ནི་གཡོ་སྒྱུའི་མངོན་
ཚུལ་གཙོ་བོ་ཞིག་སྟེ། ཡི་ཤུའི་རྗེས་འཇུག་པ་དག་གི་འདུལ་ཁྲིམས་སུ་
གཏན་འཁེལ་བྱས་ཡོད་པ་ནང་བཞིན། སྤྱང་གྲུང་ལྡན་པའི་མི་ཕལ་
ཆེ་བས་ནང་སེམས་ནས་གསང་བ་བྱེད་པར་ངེས་ཀྱང་གདོང་གི་རྣམ་
འགྱུར་ལས་གཡོ་སྒྲིབ་མེད་པར་མངོན་འོངས་པ་རེད། ཡིན་ཡང་སྐད་
ཆ་བཤད་སྟངས་དང་རྣམ་འགྱུར་ལ་དཔག་པའི་སྐབས་སུ་ཡི་ཤུའི་རྗེས་
129

བོད་འགྱུར་རིག་གནས་དཔེ་ཚོགས།
འཇུག་པ་ནང་བཞིན་མིག་ཟུང་ལས་ཁེངས་སྐྱུངས་དང་གུས་ཞབས་
ལྡན་པའི་བཟོ་ལྟ་སྟོན་དགོས།
གནད་འགག་གཞན་ཞིག་ཡོད་པ་ནི། ནམ་ཞིག་ཁྱོད་ཀྱིས་བྲེལ་
ཤ་དོད་པོའི་ངང་ནས་བྱ་དངོས་གང་ཞིག་ཐུང་ཐུང་མྱུར་མྱུར་དུ་རང་
གི་ལག་ལ་སོན་ཐབས་ཀྱིས་གཞན་ལ་ཞུ་བ་འཐེན་པའི་དུས་ན། ཐོག་
མར་ཁྱོད་ཀྱིས་སྐད་ཆ་བསྐོར་ནས་ཡར་བཤད་མར་བཤད་བྱས་ཏེ་མི་
དེའི་སེམས་མཉེས་པར་བྱ་དགོས། དེ་ལྟར་བྱས་ཚེ་ཁོས་བློ་རྩེ་སྒྲིམ་ནས་
དྲན་པ་སོས་ཏེ་ཁྱོད་ཀྱི་རེ་འདོད་དང་ལེན་མི་བྱེད་པའི་ཉེན་ཁ་ལས་
གཡོལ་ཐུབ། དེ་སྔོན་ངས་དབུས་གཞུང་ལས་ཁུངས་ཀྱི་བློ་འདོན་པ་
དང་རྒྱལ་སྲིད་བློན་ཆེན་གྱི་འགན་གཅིག་ལྕོགས་སུ་འཁུར་མྱོང་བའི་
མི་དྲག་ཅིག་ངོ་ཤེས།ཁོ་ནམ་རྒྱུན་རྒྱལ་མོ་ཨི་ལེན་ས་ཕཱ་ལགས་ཀྱི་དྲུང་
དུ་ཡིག་ཆར་མིང་རྟགས་འགོད་རོགས་ཞུ་སྐབས། ཁོས་ཐོག་མར་རྒྱལ་
མོ་ལགས་དང་མཉམ་དུ་རྒྱལ་སྲིད་བགྲོ་གླེང་བྱེད་པར་འགྱུར། དེ་ལྟར་
བྱས་ཚེ་རྒྱལ་མོ་ལགས་ཀྱིས་མོས་མིང་རྟགས་འགོད་བྱའི་ཡིག་ཆར་དེ་
འདྲའི་ཐུགས་གཟབ་གནང་མི་སྲིད།
གོང་དུ་སྨོས་ཟིན་པ་ནང་བཞིན་ཁྱོད་ཀྱིས་ཕ་རོལ་བོ་བྲེལ་བས་
ལྕོགས་ཀྱིན་མེད་པའི་སྐབས་སུ་ཐོལ་བྱུང་གིས་རེ་འདོད་ཞུས་ཀྱང་
ཆོག དེ་ལྟར་བྱས་ཚེ་ཁོས་ཁྱོད་ཀྱི་རེ་འདོད་ལ་ནན་ཏན་གྱིས་བསམ་
བློ་གཏོང་དབང་ཡོད་མི་སྲིད།
130

དྷེའེ་ཁིན་གྱི་ཐོར་རྩོམ།
གལ་སྲིད་ཁྱོད་ཀྱིས་ཕ་རོལ་བོའི་འདོན་གྲབས་ཡོད་པའི་གྲོས་
གཞི་ལ་བཀག་འགོག་བྱེད་འདོད་ཅིང་། གྲོས་གཞི་དེ་ཁུངས་བཙུན་
ཞིང་དོན་དང་མཐུན་པར་མ་ཟད་གྲོས་མཐུན་འབྱུང་ངེས་པའི་གལ་
ལ་ཐུག་ཚེ། ཁྱོད་ཀྱིས་གྲོས་གཞི་དེར་མོས་མཐུན་ཡོད་པའི་བཟོ་སྟོན་
དགོས་པར་མ་ཟད་ཚོགས་ཐོག་ཏུ་རང་ཉིད་ཀྱིས་གྲོས་གཞི་དེ་འདོན་
དགོས། ཡིན་ཡང་གྲོས་གཞི་འདོན་པའི་སྐབས་སུ་དེ་ལུགས་མཐུན་
གྱིས་འགོག་པའི་སྟོང་ཆ་འོས་འཚམ་ཞིག་བསྐྱུར་དགོས།
བརྗོད་པར་འདོད་པའི་གཏམ་མགོ་ཁ་ནས་བསླངས་མ་ཐག་གློ་
བུར་དུ་རང་ཉིད་ཀྱིས་ཅི་ཞིག་བཤད་ཉེས་ཤོར་བ་ལྟར་སྐད་ཆའི་འཕྲོ་
བཅད་ཚེ། ཉན་མཁན་རྣམས་ཀྱིས་གཏམ་རྔ་ལ་ཉན་འདོད་པའི་འདུན་
པ་དྲག་ཏུ་འཕྱུར་བར་འགྱུར།
འདྲི་རྩད་བརྒྱུད་ནས་རྟོགས་པའི་དོན་དེ་མ་དྲིས་རང་བཤད་
ཀྱི་གཏམ་ལས་བདེན་པར་རློམ་ངེས་པས། ཁྱོད་ཀྱིས་ཐབས་ཇུས་སྣ་
ཚོགས་བཤམས་ཏེ་རང་གིས་བརྗོད་པར་འདོད་པ་གང་ཕ་རོལ་པོར་
འདྲི་ཞིབ་བྱེད་དུ་འཇུག་ཐུབ་ན་རབ་ཡིན་ཏེ། དཔེར་ན་ཁྱོད་ཀྱིས་ནམ་
རྒྱུན་དང་མི་འདྲ་བའི་རྣམ་འགྱུར་བསྟན་ཚེ། ཕ་རོལ་པོས་ཁྱོད་ཀྱི་
བཞིན་མདངས་ནམ་རྒྱུན་དང་མི་འདྲ་བའི་རྒྱུ་རྐྱེན་ཅི་ཡིན་འདྲི་ངེས་ཏེ།
ཇི་སྐད་དུ་ནེ་ཡ་མཱའེ་ཡ་ཡིས་ངས་ནམ་ཡང་རྒྱལ་བོའི་དྲུང་དུ་བཞིན་
མདོག་སྐྱོ་བོ་གནང་མ་མྱོང་བར་བཤད་པ་བཞིན་ནོ། །
131

བོད་འགྱུར་རིག་གནས་དཔེ་ཚོགས།
བརྗོད་འདོད་ཀྱང་འཆད་པར་དཀའ་ཞིང་མི་ལ་སུན་སྣང་བསྐྱེད་
པའི་དོན་དང་འཕྲད་ཚེ། རབ་ན་སྔོན་ལ་ཁ་ཁོག་མེད་ཅིང་ཉན་ཁ་ཡང་
བའི་མི་ལ་དོན་དེ་སྒྲོག་ཏུ་འཇུག་པ་དང་། དེ་ནས་རང་ཉིད་སྟེས་དབང་
གིས་དོན་དེར་འཕྲད་པའི་ཟོལ་བསྟན་ཏེ། རྒྱལ་བོས་ཁྱོད་ལ་དོན་དེའི་
སྐོར་དྲིས་ནས་སྔ་མའི་བདེན་པ་ར་སྤྲོད་སྲིད། ནཱར་ཁེ་སོ་སི་ཡིས་ཐབས་
དེ་ལ་བརྟེན་ནས་ཁུ་ལོའོ་ཏི་ཡི་སྙན་ཏུ་མེན་ས་ལི་ན་དང་སེ་ལེའུ་ཡ་སི་
གཉིས་ཀྱི་གཉེན་དོན་ཞུས་པ་རེད།
དོན་དག་ག་གེ་མོ་བཤད་འདོད་ཆེ་ཡང་རང་ཉིད་ལ་ཐག་ཞོར་
འབྲེང་འདྲུད་ཀྱི་ཆག་སྒོ་ལ་གཡོལ་ཆེད། གཡོ་སྒྱུ་ཅན་ལྟར་མྱི་ཁ་ལ་ཁ་
གཡར་ཀྱང་ཆོག་སྟེ། “ཚང་མས་དོན་དེ་གླེང་ཀིན་འདུག་པར་བཤད་
པའམ་ཡང་ན་གང་སར་རླུང་ལྟར་གྲགས་འདུག་་ཅེས་བཤད་ཀྱང་མི་
ཆོག་པ་མེད།
དེ་སྔོན་ང་ལ་ངོ་ཤེས་ཤིག་ཡོད་དེ། ཁོང་གིས་ནམ་རྒྱུན་འཕྲིན་ཡིག་
འབྲི་དུས་ཆེས་གལ་ཆེ་བའི་དོན་དག་དེ་ཟུར་བཀོད་ཀྱི་ཚུལ་དུ་འཕྲིན་
ཡིག་གི་མཇུག་ཏུ་འགོད་པར་བྱེད།
ང་ལ་ད་དུང་གྲོགས་པོ་ཞིག་ཡོད་པ་དེས་གཏམ་བཤད་པའི
སྐབས་སུ་ཆེས་གླེང་འདོད་པའི་དོན་དེ་མཇུག་མཐར་བསྐྱུར་འགྲོ། ནམ་
རྒྱུན་ས་བཤད་གནམ་བཤད་ཤ་སྟག་ཅིག་བྱས་མཐར་ད་གཟོད་བརྗོད་
གཞི་གཙོ་བོ་དེ་གླེང་མགོ་རྩོམ་པར་བྱེད། དེར་མ་ཟད་ཁོས་དོན་དེ་
132

བྷེའེ་ཁིན་གྱི་ཐོར་རྩོམ།
འཆད་པའི་སྐབས་སུ་ཨེན་ཙམ་གྱིས་བརྗེད་པར་གྱུར་པའི་དོན་དག་
ཅིག་གླེང་བ་དང་ཀུན་ནས་འདྲ།
འགའ་ཤས་ཀྱིས་རང་གི་འདོད་བློ་མངོན་དུ་འགྱུར་ཆེད་ཕ་རོལ་
པོ་འབྱོར་བའི་ཚེ་ན་ཏག་ཏག་མ་བོས་མགྲོན་པོ་ཐོལ་གྱིས་ཕེབས་པ
ནང་བཞིན་བསམ་བཞིན་དུ་ཧ་ལས་པའི་རྫུན་ཉམས་སྟོན་པར་བྱེད་དེ།
སྐབས་འདིར་ཁོ་ཚོས་ལག་ཏུ་འཕྲིན་ཡིག་ཅིག་ཐོགས་པའམ་ཡང་ན་
རྒྱུན་ལྡན་མིན་པའི་དོན་དག་ཅིག་སྒྲུབ་ཀྱིན་པའི་བཟོ་བསྟན་ནས་ཕ་
རོལ་བོ་རང་ཉིད་ཀྱིས་འཆད་འདོད་པའི་དོན་དེའི་སྐོར་འདྲི་ཞིབ་བྱེད་
པའི་ལས་ལ་བསྐུལ་བར་འགྱུར།
གཡོ་སྒྱུའི་ཐབས་ཇུས་གཞན་ཞིག་ནི་སྐད་ཆ་ཁ་ཤས་ཤིག་རང་
གི་ངག་ལས་ཕྱུང་རྗེས། བསམ་བཞིན་གཞན་ལ་འཕྲོས་བཤད་བྱེད་དུ་
བཅུག་ནས་ཕུང་དཀྲུག་དབྱེན་སྦྱོར་བྱས་ཏེ་གཞན་ཉིད་མདུང་སྣེར་
འདེད་པའོ། །ངས་ཨི་ལེན་ས་ཕཱ་ཡི་དབང་སྒྱུར་སྐབས་ཀྱི་དཔོན་རོགས་
རྙིང་བ་གཉིས་ངོ་ཤེས་ཏེ། ཁོང་གཉིས་ཀྱིས་བློན་ཆེན་གྱི་གོ་གནས་
འཕྲོག་རྩོད་བྱས་ཏེ་ཤི་འཐབ་རོ་འཐབ་བྱས་མྱོང་ཡང་སྔར་མུས་བཞིན་
འབྲེལ་འདྲིས་ཀྱི་གསེར་ཟམ་ཆད་མ་མྱོང་། དེར་མ་ཟད་ཁོང་གཉིས་
ནམ་རྒྱུན་གདན་གཅིག་ཏུ་འཛོམས་ཏེ་ལས་གནས་འཛིན་པའི་ཐད་
ཀྱི་བསམ་ཚུལ་གླེང་གིན་ཡོད་པ་རེད། དེ་ལས་གཅིག་གིས་རྒྱལ་བོའི་
དབང་ཆར་ཉམས་ཉེས་ཐེབས་པའི་དུས་སྐབས་སུ་བློན་ཆེན་པོའི་ལས་
133

བོད་འགྱུར་རིག་གནས་དཔེ་ཚོགས།
གནས་འཛིན་པ་ནི་མགོ་ན་བའི་རྙོག་འཛིང་གི་ལས་ཤིག་ཡིན་པས་
ཁོང་གིས་དཀའ་ཚེགས་ཆེ་བའི་ལས་ཀ་འདི་ཁུར་མི་བཟོད་པར་བཤད།
གཞན་དེས་འཕྲལ་མར་སྔ་མའི་གཏམ་གྱི་འཕྲོ་བསྐྱངས་ཏེ་ཁོང་གི་
གྲོགས་པོ་རྣམས་ཀྱི་སྙན་དུ་རྒྱལ་བོའི་དབང་ཆ་ཉམས་དམས་སུ་འགྲོ་
བཞིན་པའི་སྙིགས་དུས་འདིར་ཁོང་ཉིད་ལ་བློན་ཆེན་གྱི་ལས་ག
འཛིན་པའི་བསམ་པ་མེད་པར་བཤད། སྔ་མ་དེས་ཐབས་བརྒྱ་ཇུས་སྟོང་
གིས་སྐད་ཆ་དེ་རྒྱལ་མོའི་རྣ་ལམ་དུ་བཅུག་པ་རེད། རྒྱལ་མོ་ལགས་
ཀྱིས་་རྒྱལ་བོའི་དབང་ཆ་ཉམས་པ”ཞེས་པའི་ཚིག་འབྲུ་ཐོས་པས་
ཐུགས་རབ་ཏུ་ཁྲོས་ཤིང་། དེ་ནས་བཟུང་སྟེ་རྒྱལ་མོ་ལགས་ཀྱིས་ཕྱི་མའི
རེ་ཞུ་དང་ལེན་མ་བྱས།
གཡོ་སྒྱུའི་ཐབས་ཇུས་གཞན་ཞིག་ཡོད་དེ། ང་ཚོ་དབྱིན་ཇི་
བས་་སླ་ངར་བྱི་ལ་ཨ་སློག་རྒྱག་པ་ཟེར་ཞིང་། བྱེ་བྲག་གི་ཐབས་ཇུས་
ནི་རང་གིས་བཤད་པའི་སྐད་ཆ་དེ་གཞན་གྱི་ངག་ལས་ཤོར་བའི་བསྙད་
འདོགས་པ་དེ་རེད། དྲང་མོར་བཤད་ན་གནས་ཚུལ་ངོ་མ་དེ་ཁོ་གཉིས་
ལས་གཞན་སུ་ལའང་གསལ་ཆ་མེད་པས།སྐད་ཆ་དེ་ཐོག་མར་སུ་ཞིག་
གི་ངག་ལས་བྱུང་བ་རྩད་གཅོད་པ་ནི་ལས་སླ་བོ་ཞིག་མ་ཡིན་ནོ། །
ཅི་ཡང་མི་ནུས་པའི་ཟོལ་གྱིས་རང་ཉིད་ལ་གཞི་ནས་ཕ་རོལ་བོའི་
ཚབ་ཏུ་ཁག་ཐེག་བྱེད་པའི་ཐོབ་ཐང་ཡོད་པ་ར་སྤྲོད་བྱས་ཏེ་གཞན་ཉིད་
པར་ཕུངས་ལ་སྦྱོར་བ་སྟེ། “དོན་དག་འདིའི་རིགས་ངས་བསྒྲུབ་མི་ནུས་
134

བྷེའེ་ཁིན་གྱི་ཐོར་རྩོམ།
བཤད་པ་བཞིན་ནོ། །དེ་སྔོན་ཇེ་ལྗེ་ལེ་ན་སི་ཡིས་བྷིར་ཧེ་སི་ཡི་ངོ་ཚབ་
ཏུ་སྐད་ཆ་བཤད་སྐབས་ཐབས་ཇུས་འདི་ལག་བསྟར་བྱས་པ་སྟེ། ཁོས་
རྒྱལ་བོའི་བདེ་འཇགས་ལ་ཁག་ཐེག་བྱེད་བསམ་པ་ལས་བློ་ལོག་པའི་
བསམ་པ་ནི་གཞར་ཡང་མེད་པར་བཤད་པ་རེད།
འགའ་ཤས་ཀྱི་ཁོག་པར་ངོ་མཚར་བའི་བཤད་རྒྱུན་ལུང་བ་གང་
རེ་ཡོད་པས། རང་ཉིད་ཀྱི་སྐད་ཆ་རེ་རེ་དང་ཚིག་འབྲུ་རེ་རེར་ཟེར་སྒྲོས་
ཀྱི་ཕྲ་རྒྱན་འདོགས་པར་འགྱུར། འདི་ལྟར་བྱས་ཚེ་རང་ཉིད་ལ་སྲུང་
སྐྱོབ་བྱ་ཐུབ་པར་མ་ཟད། ཉན་མཁན་དག་གི་ནང་གཏམ་ཕྱི་བསྐྱལ་གྱི་
དང་བ་འདྲེན་ནུས་སོ། །
རང་ཉིད་ཀྱི་རེ་འདོད་དང་སྐད་ཆ་བཤད་སྟངས་ལས་རང་གི་
བསམ་དོན་མངོན་པར་བྱེད་པའང་གཡོ་སྒྱུའི་ཐབས་ཇུས་ཤིག་ཏུ་ཅི་ལ
མི་འགྱུར་ཏེ། འདི་ལྟར་བྱས་ཚེ་ཕ་རོལ་བོའི་དཀའ་ཁག་ཉུང་དུ་སེལ་
ཐུབ།
འགའ་ཤས་ཀྱིས་རང་གིས་བཤད་འདོད་པའི་དོན་དེ་མ་བཤད་
སྔོན་ལ་ཉ་རེ་ཉོ་རེར་ཕྱི་བཤོལ་ནར་འགྱངས་བཏང་ནས་ས་བཤད་རྡོ་
བཤད་ལུང་བ་གང་བྱ་ངེས་ཏེ། འདི་ལྟར་བསྒྲུབ་པར་ངང་རྒྱུད་རིང་བོ་
ལྡན་དགོས་ནའང་བསམ་ཡུལ་ལས་འདས་པའི་ཕན་འབྲས་ཐོན་སྲིད།
གཞན་གྱི་དོགས་ཟོན་བྱས་མེད་པའི་གླགས་སུ་བསམ་དབང་དྲན་
དབང་མེད་པར་གློ་བུར་དུ་ས་འདྲི་རྡོ་འདྲི་བྱས་ཚེ། ཕ་རོལ་བོ་བྱ་ལོང་
135

བོད་འགྱུར་རིག་གནས་དཔེ་ཚོགས།
བྱེད་ལོང་མེད་པར་གྱུར་ཏེ་ནང་སེམས་ཀྱི་འཆར་སྒོ་རྗེན་པར་མངོན་
འོངས་བ་ཏག་ཏག་རུས་བསྒྱུར་ནས་མིང་བརྗེས་ཟིན་པའི་མི་ཞིག་ཕཱོལ་
ཆོས་ཁང་དུ་འཆམ་འཆམ་བྱེད་སྐབས། རྒྱབ་ཕྱོགས་ནས་གློ་བུར་དུ་
ཁོའི་མིང་དངོས་ཀྱིས་བོས་ཚེ་ཁ་ཕྱིར་འཁོར་ངེས་པ་བཞིན་ནོ། །
དེ་དང་དེ་ལྟ་བུའི་གཡོ་སྒྱུའི་ཐབས་ཇུས་བགྲང་གིས་མི་ལང་ཏེ། དེ་
དག་རེ་རེ་བཞིན་ཞིབ་ཐོ་རུ་འགོད་ནུས་ཚེ་དེ་ནི་རླབས་ཆེ་བའི་མཛད་
པ་ཞིག་ཡིན་ངེས་ཏེ། རྒྱལ་ཁབ་ཅིག་ལ་མཚོན་ན་ཆེས་ཉེན་ཚབས་ཆེ་
བའི་གནོད་སྐྱོན་ནི་གཡོ་སྒྱུ་ཅན་གྱི་མ་རུངས་པ་ཤེས་རབ་ཅན་གྱི་དམ་
པ་རུ་སྒོམ་པ་ཉིད་ལས་མ་འདས་སོ། །
ཁ་ཤས་ཤིག་བྱ་དངོས་དར་རྒུད་ཀྱི་ཕྱིའི་སྣང་ཚུལ་ལ་རྒྱུས་མངའ་
ལྡན་པ་ཙམ་ལས་དེའི་དར་རྒུད་ཀྱི་ཆོས་ཉིད་དང་རྒྱུ་རྐྱེན་ལ་རྨོངས་པ་
གདོན་མི་ཟ་སྟེ། དེ་ནི་ཏག་ཏག་ཁང་བའི་ཕྱིའི་ཐེམ་སྐས་དང་སྒོ་སྒེའུ་
འགྲིག་མོ་རེ་ཡོད་ཀྱང་ཁང་བའི་ནང་རོལ་འདྲ་ཆགས་པོ་མེད་པ་དང
ཀུན་ནས་འདྲ། ང་ཚོས་ཤེས་གསལ་ལྟར་ཕྱིའི་རྣམ་པ་ལས་གསང་བའི་
ཆོས་ཉིད་ལ་རྨོངས་པའི་སྐྱེས་བུ་དག་གནད་འགག་གི་གལ་ལ་ཐུག་
ཚེ་ནོར་བ་ལམ་འགྲོ་ཡོང་བའི་སྟེས་དབང་གི་སྐབས་ནི་མཆིས་སྲིད་
ཀྱང་ཡུལ་དུས་ཀྱི་གནས་བབ་ལ་བསྟུན་པའི་ནུས་པ་ནི་གཞར་ཡང་
མེད། ལྡོག་སྟེ་ཁོ་ཚོ་ནམ་རྒྱུན་མགོ་མ་གཡུགས་པར་ལྷ་བབས་ནས་
ཁེ་བཟང་རག་འགྲོ་ཞིང་ཀུན་གྱིས་རྒྱལ་ཁབ་ཐབས་ཀྱིས་བསྐྱངས་ཏེ་
136

བྷེའེ་ཁིན་གྱི་ཐོར་རྩོམ།
འབངས་རྣམས་བདེ་ལ་འགོད་པའི་མཛངས་མི་རུ་བཀུར་བར་འགྱུར།
ཁ་ཤས་ཀྱི་དབང་གྲགས་ཡར་ངོའི་ཟླ་ལྟར་འཕེལ་འགྲོ་བ་དེ་རང་ཉིད་
ཀྱིས་འབད་པ་ལྷུ་རུ་བླངས་པའི་གྲུབ་འབྲས་སུ་བཤད་པ་ལས་རྟ་ཕོའི་
དྲིན་ལ་བོང་བུ་དབུས་ལ་ཐོན་པའི་དཔེ་ལྟར་གཞན་ལ་བརྟེན་པར་
བཤད་ན་འགྲིག་སྟེ།ཇི་སྐད་དུ་སོ་ལི་མན་གྱིས་མཁས་པའི་ཤེས་རབ་ནི
བདེན་དོན་ལས་བྱུང་བ་དང་བླུན་པོའི་གླེན་རྟགས་ནི་གཡོ་ཇུས་ཀྱིས་
བསྐྱེད་པར་བཤད་པ་ནི་བདེན་པའི་གཏམ་མོ།།

སྒེར་སེམས་གླེང་བ།
ཕར་བལྟས་པ་ཙམ་གྱིས་གྲོག་མ་སྲོག་ཆགས་ཉམ་ཆུང་བ་ཞིག་
ཡིན་ནའང་རང་གི་འཚོ་ཆས་བསྒྲུབ་པ་ལ་ཤིན་ཏུ་འཇོན། ཡིན་ཡང་
སིལ་སྡོང་གི་ར་བ་དང་མེ་ཏོག་གི་ལྡུམ་རར་མཚོན་ན་གྲོག་མ་ནི་
གནོད་འཚེ་ཆེན་པོ་ཞིག་ཡིན། སྒེར་སེམས་ཅན་ནི་ཏག་ཏག་གྲོག་མ་
དང་ཀུན་ནས་འདྲ་ཡང་། སྒེར་སེམས་ཀྱི་སྦྱོར་བས་ཐུན་མོང་ལ་གནོད་
འཚེ་ཆེན་པོ་བཟོ་ངེས། དེའི་རྐྱེན་གྱིས་འགྲོ་བ་མིའི་རིགས་ཀྱིས་བློ་
གཟུར་བོས་སྒེར་སེམས་དང་སྤྱི་པའི་ཁེ་ཕན་དབར་གྱི་དབྱེ་བ་གསལ་
བོར་དབྱེ་འོས། སྒེར་གྱི་ཁེ་ཕན་དོན་དུ་གཉེར་བའི་སྐབས་སུ་གཞན་
ལ་གནོད་འཚེ་གཏོང་མི་རུང་ལ། ལྷག་པར་དུ་རྒྱལ་ཁབ་དང་རྒྱལ་བོར་
གནོད་པ་སྐྱེལ་མི་རུང་།
མི་ནི་ཏག་ཏག་སའི་གོ་ལ་དང་འདྲ་སྟེ། རང་སྒེར་གྱི་ཁེ་ཕན་དེ་
འཁོར་སྐྱོད་བྱེད་པའི་སྲོག་ཤིང་དུ་མི་འཛིན་ཐབས་མེད་ཀྱི་གནས་སུ་
ལྷུང་བར་ངེས་ཀྱང་འཇིག་རྟེན་གྱི་ཁམས་སུ་དེ་ལས་གཞན་པའི་སྲོག་
ཤིང་ཞིག་ཡོད་པ་ངེས་པར་གྱིས་ཤིག རྒྱལ་བོ་ཞིག་ལ་མཚོན་ནས་
138

བྷེའེ་ཁིན་གྱི་ཐོར་རྩོམ།
བཤད་ན་འདི་ལྟར་བསྒྲུབ་པའི་དབང་ཆ་ནི་ཡོད་སྲིད་དེ། ཁོང་གི་སྒེར་
གྱི་ཁེ་ཕན་དང་རྒྱལ་ཁབ་ཀྱི་ཁེ་ཕན་གཉིས་འོ་ཆུ་གཅིག་འདྲེས་སུ་
གྱུར་པས་ཡིན། འཁོར་འབངས་ལ་མཚོན་ན། སྒེར་གྱི་ཁེ་ཕན་དོན་དུ་
གཉེར་བ་ནི་ནམ་ཡང་ཐ་ཤལ་གྱི་སྤྱོད་ངན་ཞིག་ཏུ་འགྱུར་ངེས་ཡིན།
གལ་སྲིད་སྐྱེས་བུ་ཞིག་གིས་སྒེར་གྱི་ཁེ་ཕན་ལ་དམིགས་ནས་བྱ་དངོས་
ཐམས་ཅད་འཁྱོག་བརྗོད་བྱས་ཚེ་དེས་རྒྱལ་ཁབ་དང་རྒྱལ་བོར་གནོད་
བསྐྱེད་ངེས་པ་གདོན་མི་ཟ།
རྐྱེན་དེའི་དབང་གིས་རྒྱལ་བོ་དང་སྲིད་གཞུང་གིས་སྒེར་སེམས་
ཅན་གྱི་མི་འདིའི་རིགས་ལ་གལ་ཆུང་བའི་ལས་ཀ་ཙག་ཙིག་རེ
་བསྒྲུབ་
ཏུ་འཇུག་པ་ལས་འཁོར་གཡོག་དང་སྤྱི་ཞབས་པའི་ལས་སྣ་འཛིན་དུ་
འཇུག་མི་རུང་། སྒེར་གྱི་ཁེ་ཕན་དོན་དུ་གཉེར་བས་རྒྱུན་སྲོལ་ཉམས་
པར་བྱེད།འཁོར་འབངས་ཀྱི་ཁེ་ཕན་གཙིགས་སུ་བཟུང་ནས་རྒྱལ་བོའི་
ཁེ་ཕན་རྩིས་མེད་དུ་འདོར་བ་ལུགས་སྲོལ་དང་འགལ་ཞིང་། འབངས་
མིའི་མིག་མདུན་གྱི་ཁེ་ཕན་དོན་དུ་གཉེར་ནས་རྒྱལ་བོའི་ཕུགས་རིང་
བོའི་ཁེ་ཕན་བརླག་པ་ཕྱིན་ཅི་ལོག་པའི་ལས་སུ་མཐོང་། ཏག་ཏག་འདི་
ནི་དཔོན་ངན་རུལ་སུངས་ཅན་གྱི་སྤྱོད་ཚུལ་སྟེ།འདོད་རྔམ་རུལ་སུངས་
ཅན་གྱི་བློན་ཆེན་དང་ཕྱག་མཛོད། གཞུང་ཚབ་པ་དང་དམག་འཛིན་
དག་གིས་ཀྱང་མིག་མདུན་གྱི་ཁེ་ཕན་ཏིལ་འབྲུ་ཙམ་དོན་དུ་གཉེར་
ནས་ལོག་ལམ་དུ་འཕྱན་ཏེ་རྒྱལ་བོའི་རླབས་ཆེན་གྱི་ཇུས་གཞི་ཐལ་
139

བོད་འགྱུར་རིག་གནས་དཔེ་ཚོགས།
བའི་རྡུལ་དུ་བརླགས་པ་མ་ཡིན་ནམ། སྤྱིའི་ཆ་ནས་བཤད་ན། སྐྱེས་
བུ་འདོད་རྔམ་ཅན་དག་གིས་ཁེ་བཟང་ཅི་ཙམ་རག་པ་དེ་ཙམ་གྱིས
ལོངས་སྤྱོད་འཕེལ་བར་འགྱུར་ཡང་། ཏག་ཏག་ཁོ་ཚོས་རང་་གི་ཁེ་ཕན་
དོན་གཉེར་གྱིས་སྤྱི་བའི་ཁེ་ཕན་ཅི་ཙམ་བློས་བཏང་བ་དེ་ཙམ་གྱིས་
རྒྱལ་བོར་གྱོང་གུད་བཟོས་འགྲོ། རང་ཁྱིམ་གྱི་བྱ་སྒོང་བཙོ་བའི་ཆེད་
དུ་ཕངས་པ་མེད་པར་གཞུང་གི་ཁང་བ་མེ་རུ་བསྲེགས་པ་ནི་རང་ཕན་
རིང་ལུགས་པའི་རང་གཤིས་ངོ་མ་ཡིན་ནོ།
དེ་ལྟ་ནའང་རང་ཕན་རིང་ལུགས་པ་འདིའི་རིགས་ལ་ཏག་ཏག་བདག་
པོའི་ཡིད་ཆེས་འཐོབ་པར་འགྱུར་ཏེ། ཁོ་ཚོས་ནམ་རྒྱུན་བསམ་བློ་བཞི་
གསུམ་བཅུ་གཉིས་བཏང་སྟེ་བདག་པོར་ངོ་དགའ་བྱས་ནས་རང་ལ་ཁེ་བཟང་
ཐོབ་ཐབས་བྱེད་ཀྱིན་ཡོད་པས་སོ། །ཁོ་ཚོས་མིག་མདུན་གྱི་ཁེ་ཕན་གང་རུང་
ཞིག་གི་དོན་དུ་བདག་པོའི་ཁེ་ཕན་ཁྱི་ཡི་ཟས་བཞིན་འདོར་ངེས་ཡིན།
སྒེར་སེམས་ཅན་གྱི་བློ་རིག་ནི་ཐ་ཤལ་གྱི་བློ་རིག་ཅིག་ཡིན་པར་བཤད་
ཆོག་སྟེ། ཏག་ཏག་ཁང་བའི་རྨང་རྟིང་དུ་ས་དོང་བྲུས་ཏེ་ཁང་བ་མ་འགྱེལ་སྔོན་
ལ་འཕྲལ་མར་སྡོད་གནས་སྤོར་བའི་བྱི་བའི་བློ་རིག་དང་འདྲ་ཞིང་། དོམ་ལ་
མགོ་བསྐོར་བཏང་ནས་ས་ཁུང་རྒྱག་ཏུ་བཅུག་རྗེས་མཐར་སྐྲོད་གཏོང་བའི་
ཝ་མོའི་བློ་རིག་དང་མཚུངས་ལ། གཤོར་བྱའི་སྲོག་ཆགས་ཁྱུར་མིད་གཏོང་
དུས་སྐྱོ་བའི་མཆི་མ་འདོན་ཁུལ་བྱེད་པའི་ཆུ་སྲིན་གྱི་བློ་རིག་དང་ཡང་ཀུན་
ནས་མཚུངས་སོ།།
140

གསར་བཅོས་གླེང་བ།
གསར་བྱུང་གི་ཆོས་ཐམས་ཅད་ཡོན་ཏན་ཀུན་འཛོམས་མ་ཡིན་
ལ༑ སྐྱེ་འཕེལ་འབྱུང་བཞིན་པའི་བྱ་དངོས་དག་ཀྱང་དེ་བཞིན། གསར་
བཅོས་ནི་ཏག་ཏག་དུས་ཀྱི་མ་མའི་མངལ་དུ་སྦྲུམ་པའི་ཕྲུ་གུའོ། །
གང་ལྟར་ཀྱང་ཁྱིམ་རྒྱུད་ལ་ཐོག་མར་གཟི་བརྗིད་སྐྲུན་མཁན་གྱི་
ཡབ་མེས་གོང་མའི་རིང་གི་གཟི་བརྗིད་དེ་རྒྱུན་འཛིན་བྱེད་མཁན་གྱི་
རྗེས་རབས་པ་ལས་བཀུར་གཟོ་བྱ་འོས་ཤིང་། སྔར་མེད་ཀྱི་ལུགས་སྲོལ་
གསར་དུ་བཏོད་པར་གཞན་ལ་ལད་མོ་བྱས་པས་མི་འཐུས་ཏེ། ལོག་
ལམ་དུ་འཕྱན་པའི་མི་གཤིས་ཀྱི་ཐད་ནས་བཤད་ན། སྡིག་པ་ནི་ལྷུང་
གཟུགས་འགུལ་སྐྱོད་དང་འདྲ་ཞིང་དངོས་པོ་ཅི་ཙམ་གྱིས་མར་ལྷུང་བ་
དེ་ཙམ་གྱིས་ཤུགས་ཆེ་རུ་འགྲོ། ལྡོག་སྟེ་དགེ་བ་ནི་དངོས་མེད་འགུལ་སྐྱོད་
དང་མཚུངས་ཏེ། དངོས་པོ་ཕར་གཡུགས་པའི་ཐོག་མའི་ཤུགས་ནི་ཆེས་
ཆེ་བ་ཡིན། གསར་བྱུང་གི་སྨན་རྫས་རེ་རེ་ནི་གསར་གཏོད་ཀྱི་བྱ་གཞག་
རེ་རེ་ཡིན་ཏེ། གསར་བྱུང་གི་སྨན་རྫས་མི་བསྟེན་པའི་སྐྱེ་བོ་དེར་ནད་
གདོན་གསར་བས་གཙེས་པར་འགྱུར་བ་སྨོས་མ་དགོས་ཏེ། དུས་ཚོད་
141

བོད་འགྱུར་རིག་གནས་དཔེ་ཚོགས།
ནི་ཆེས་རླབས་ཆེ་བའི་གསར་གཏོད་པ་དེ་ཡིན་ནོ། །གལ་སྲིད་འཇིག་
རྟེན་གྱི་ཆོས་ཐམས་ཅད་དུས་ཀྱི་འགྲོས་དང་བསྟུན་ནས་རྒུད་པར
གྱུར་ཀྱང་། མིའི་བློ་གྲོས་དང་འདུ་ཤེས་ལ་དེ་བསྟུན་གྱི་འཕེལ་འགྱུར་
མ་བྱུང་བའི་དབང་དུ་བྱས་ཚེ་མཇུག་འབྲས་ཅི་ལྟ་བུ་ཞིག་འབྱུང་ངེས་
སམ། གོམས་གཤིས་སུ་འཇགས་པའི་སྔ་མའི་ལུགས་སྲོལ་དེ་ལེགས་
པའི་ཆོས་སུ་མཐོང་དཀའ་ཡང་ཡུལ་དུས་ཀྱི་གནས་བབ་དང་ཅུང་
ཟད་འཚམ་པ་ལྟ་ཅི། དེར་མ་ཟད་དུས་ཡུན་རིང་བོར་དངོས་ཡོད་ཀྱི་
ལག་ལེན་ཁྲོད་ཅིག་ཅར་དུ་རྒྱུན་འཛིན་བྱས་པའི་ལུགས་སྲོལ་རྙིང་
བ་དག་དང་གཅིག་ཕན་གཅིག་གྲོགས་སུ་གྱུར་ཡོད་པ་རེད། ཡིན་
ནའང་གསར་བྱུང་གི་ཆོས་ཐམས་ཅད་ལུགས་སྲོལ་རྙིང་བ་དག་དང་
འདྲེས་དཀའ་སྟེ། སྤྱིར་གསར་བྱུང་གི་ཆོས་ཐམས་ཅད་ཀྱིས་ཕན་ནུས་
ངེས་ཅན་འདོན་པར་སྲིད་ཀྱང་། མི་སེམས་དཀྲུགས་ནས་དཀའ་ལས་
བཟོས་འགྲོ། ཡང་ན་དེའི་རྐྱེན་པས། གསར་བྱུང་གི་བྱ་དངོས་ནི་ཐག་
རིང་གི་མགྲོན་པོ་དང་འདྲ་བར་བཀུར་གཟོ་བྱ་བ་ལས་ཉེ་བོ་བྱེད་མི་
རུང་།
གལ་སྲིད་ནམ་ཞིག་དུས་ཚོད་ཟེར་བའི་གཟུགས་མེད་ཀྱི་འཁོར་
ལོ་འདི་འགུལ་མེད་རང་འཇགས་སུ་ལུས་ཚེ། སྲོལ་རྙིང་མཁྲེགས་
འཛིན་བྱེད་པའི་ལག་ལེན་གྱི་སྦྱོར་བ་དེས་ཀྱང་ལུགས་སྲོལ་གསར་
བའི་ཤིང་རྟའི་སྲོལ་ཕྱེས་པ་ནང་བཞིན་གྱི་གཡོ་འཁྱོམ་བསླང་ངེས་པ་
142

བྷེའེ་ཁིན་གྱི་ཐོར་རྩོམ།
གདོན་མི་ཟ་བས། རྙིང་ཞེན་མཁྲེགས་འཛིན་གྱི་ལུས་ངག་གི་སྦྱོར་བ་
མཐའ་དག་དུས་རབས་གསར་བའི་བཞད་གད་ཀྱི་གནས་སུ་མི་འགྱུར་
བའི་ངེས་པ་གཞར་ནས་མེད། དེའི་རྐྱེན་གྱིས་མི་རྣམས་གསར་བཅོས་
ཀྱི་ལས་ལ་འཇུག་པར་དུས་ཚོད་ཀྱི་ཆོས་ཉིད་ལ་བསྟུན་པ་གལ་ཆེ་སྟེ།
དུས་ཀྱི་འགྱུར་བ་ནི་དེ་འདྲའི་བརྟན་ཅིང་བརླིང་བ་ཞིག་མིན་ཀྱང་
ཞེ་དྲག་བག་བྲོ་བར་འདུག་པས་ཕལ་བའི་མི་རྣམས་ཀྱིས་ཚོར་དཀའ།
དེ་ལྟ་མིན་ཚེ། གསར་བཅོས་ཀྱི་སྦྱོར་བ་གང་རུང་གིས་ཀྱང་མི་རྣམས་
ཧ་ལས་པར་བྱེད་སྲིད་ཅིང་། མིའི་རིགས་ཀྱི་སྤྱི་ཚོགས་ལ་ཕན་བདེ་
བསྐྲུན་པར་འགྱུར་ལ་གནོད་པའང་སྐྱེལ་སྲིད། ཕན་བདེ་རག་མཁན་
གྱིས་གསར་སྒྱུར་གྱི་སྦྱོར་བ་གང་དེ་དགེ་བའི་ལས་སུ་མཐོང་ནས་
བསྐལ་པ་བཟང་བོར་བསྟོད་བསྔགས་འབུལ་ངེས་ལ། ལྡོག་སྟེ་གནོད་
འཚེ་ཐེབས་མཁན་གྱིས་ཉེས་པའི་ལས་སུ་མཐོང་ནས་ངན་ཁག་ཅི་
ཡོད་གསར་སྒྱུར་སྤེལ་མཁན་གྱི་སྟེང་དུ་དཀྲི་བར་ངེས། འུ་ཐུག་ཐབས་
ཟད་ཀྱི་གནས་སུ་ལྷུང་བའམ་ཡང་ན་ཕན་འབྲས་མངོན་གསལ་ལྡན་
པའི་གལ་ལ་ཐུག་ན་མ་གཏོགས་རབ་ཡིན་ན་སྲིད་ལུགས་བཅོས་སྒྱུར་
གྱི་ཚོད་ལྟ་མ་བྱས་ན་ལེགས། ངེས་པར་དུ་ཐུགས་གཟབ་གནང་རྒྱུ་
ཞིག་ལ། སྤྱིར་བཅོས་སྒྱུར་ནི་ལེགས་ཚོགས་ཆར་དུ་བསྙིལ་བའི་འཕེལ་
འགྱུར་ཞིག་ཡིན་འོས་པ་ལས། ལེགས་བཅོས་ལ་ཁག་དཀྲིས་ནས་རྙིང་
ཚབ་གསར་བརྗེ་བྱེད་པའི་ལས་ཤིག་གཞར་ཡང་མིན།
143

བོད་འགྱུར་རིག་གནས་དཔེ་ཚོགས།
མཇུག་མཐར་གསལ་ཁ་འདོན་རྒྱུ་ཞིག་ལ། སྤྱིར་གསར་བྱུང་གི
ཆོས་དང་ལེན་བྱ་དགོས་པར་བཤད་ཀྱང་དེ་ལ་དོགས་སློང་གི་བསམ་
པ་ཞིག་ཅི་ནས་ཀྱང་ཡོད་འོས་ཏེ། ཇི་སྐད་དུ 《ཡི་ཤུའི་གསུང་རབ》
ཏུ༑ ངེད་ཅག་གིས་སྲོལ་བཟང་རྒྱུད་འཛིན་བྱས་པའི་ཐོག་སྔ་བལྟས་ཕྱི་
འདང་བགྱིས་ཏེ་བདེ་ཞིང་སྙོམ་པའི་ལམ་ཁ་བསྙེགས་ནས་མདུན་དུ་
བསྐྱོད་དགོས་པར་གདམས་པ་བཞིན་ནོ། །།

རྐྱེན་ངན་གླེང་བ།
རྐྱེན་ཡང་ངང་ཐུང་བྱེད་པ་ནི་བསྒྲུབ་པར་འགྱུར་བའི་ལས་དོན
གྱི་ཆེས་ཚབས་ཆེ་བའི་ཉེན་ཁའི་རྒྱུ་ཡིན་ལ། ཏག་ཏག་སྨན་པ་དག་གི་
ངག་རྒྱུན་དུ་གྲགས་པའི་ལྟོ་བ་སྔོན་འཇུ་ཟེར་བ་དང་འདྲ་སྟེ། ཤ་ཁྲག་
གདོས་བཅས་ཀྱི་ཕུང་བོར་ཐིམ་དཀའ་བའི་རྫས་མང་བོ་ཞིག་ཁོག་པའི་
ནང་དུ་ལུས་ནས་མི་རྣམས་ཀྱི་ཚོར་ཤེས་ཀྱིས་ཟིན་དཀའ་བའི་ནད་
རྐྱེན་དུ་འགྱུར་ངེས། དེའི་རྐྱེན་གྱིས་ལས་དོན་སྒྲུབ་པའི་མགྱོགས་མྱུར་
གཞལ་བའི་ཚད་གཞིའང་དུས་ཚོད་ཟད་གྲོན་སོང་བའི་མང་ཉུང་ལ་
བལྟ་བ་མིན་པར་ལས་ཀའི་འཕེལ་རིམ་ལ་བལྟ་དགོས་ས་རེད། ཏག་
ཏག་རྒྱུག་ན་མགྱོགས་མིན་དེ་གོམ་ཞེང་ཆེ་ཆུང་དང་གོམ་ཁ་མཐོ་
དམན་ལ་རག་ལས་མེད་པ་བཞིན། ལས་དོན་བསྒྲུབ་པའི་མྱུར་ཚད་
ཀྱང་དབུགས་ཐེངས་གཅིག་གིས་ལས་ཀ་མང་བོ་བསྒྲུབས་པ་མིན་པར་
གཟབ་ནན་གྱིས་འགན་དུ་བླངས་མིན་ལ་རག་ལས་པ་རེད།
ཁ་ཤས་ཀྱིས་མིག་རྡེབ་དབང་ཙམ་གྱི་ཡུན་ལ་གཞུང་དོན་གྲུབ་
པའི་ཐབས་ལ་རེམ་པའམ་ཐབས་བརྒྱ་ཇུས་སྟོང་གིས་ལས་ཀའི་མཇུག་
145

བོད་འགྱུར་རིག་གནས་དཔེ་ཚོགས།
བསྒྲིལ་ཟིན་པའི་བཟོ་བསྟན་ནས་རང་ཉིད་ལས་དོན་སྒྲུབ་ལ་མཁས་
པའི་ཟོལ་མངོན་པར་བྱེད། ཡིན་ནའང་བསམ་བློ་བཞི་གསུམ་བཅུ་
གཉིས་བཏང་ཞིང་བློ་རྩིས་ཉི་ཤུ་རྩ་ལྔ་བཀོད་ནས་དུས་ཚོད་གྲོན་ཆུང་
བྱེད་པ་ནི་བྱེད་ཐབས་ཤིག་ཡིན་ལ། རྒྱུ་འཕྲི་སླ་བཅོས་ཀྱིས་ལས་ཀ་
རེམ་པར་གྲུབ་ལ་བརྩོན་པ་ནི་བྱེད་ཐབས་གཞན་ཞིག་གོ། དེ་ལྟར་ཡ་
ལས་ཡང་འགྲོའི་ངང་ནས་ལས་ཀའི་འཕྲོ་རེ་ཞིག་བསྡུས་ཚར་ནའང་
དོན་དངོས་སུ་ལས་ཀ་དེ་ཡོངས་སུ་འགྲུབ་མེད་པ་ཀུན་གྱིས་ཡིད་ལ་
འཇགས་པར་འཚལ། ཚོགས་འདུ་རབ་དང་རིམ་པའམ་ཐེངས་མང་
བསྐྱར་ལས་ཡང་ལས་བྱས་ནས་གྲུབ་པའི་ལས་དེ་ནམ་ཡང་ཉ་རེ་ཉོར་
རེ་ཞིག་དང་ཡ་རེ་ཡོར་རེ་ཞིག་ཡིན་ངེས། ང་ལ་གྲོགས་པོ་བསམ་ཤེས་
ཤིག་ཡོད་པ་དེས་ནམ་རྒྱུན་སྐྱེ་བོ་དག་འཕྲལ་མར་འགྲུབ་འདོད་ཀྱི་
དབང་དུ་འཕྱན་པའི་ཚེ་ན་འཚུབ་ཆ་མ་ལངས་བར་ལྷོད་ལྷོད་གནང་
རོགས། འདི་ལྟར་གཟབ་ནན་ཞིབ་ཚགས་བྱས་ན་ང་ཚོས་ལས་ཀ་འདི་
སྔ་ཙམ་གྱིས་འགྲུབ་པར་ནུས་ཞེས་ཞལ་ཏ་གནང་འོངས།
ཕྱོགས་གཞན་ཞིག་ནས་བལྟས་ན། ངེས་དོན་གྱིས་མྱུར་ལས་
མྱུར་སྒྲུབ་ལ་རེམ་པ་ནི་ལེགས་པའི་གནས་སུ་ཅི་ལ་མི་འགྱུར་ཏེ། ཏག་
ཏག་གསེར་ནི་ཚོང་ཟོག་གི་རིན་ཐང་གཞལ་བའི་ཚད་གཞི་ཡིན་པ་
ནང་བཞིན། དུས་ཚོད་ཀྱང་ལས་ཀའི་ཕན་འབྲས་ཀྱི་ཚད་གཞི་ཡིན་
ནོ༑ ༑གལ་སྲིད་ལས་དོན་སྒྲུབ་དུས་དལ་དལ་ལྷོད་ལྷོད་བྱས་ཚེ་དེའི་
146

བྷེའེ་ཁིན་གྱི་ཐོར་རྩོམ།
རིན་དོད་ཀྱང་བློ་ལ་མི་ཤོང་བ་ཞིག་ཤོར་བར་འགྱུར། སི་ཕ་ཐེན་དང་སི་
ཕེའེན་པ་ནི་དལ་དལ་ལྷོད་ལྷོད་བྱེད་དགའ་ཆེ་བས། “འཆི་བདག་གི་
ཕོ་ཉ་སི་ཕེའེན་ནས་ཐོན་ཤོག་ཅེས་པའི་བཤད་ཡམས་འདི་དར་བ་རེད།
གལ་སྲིད་དེ་ལྟའི་དབང་དུ་ཕྱིན་ཚེ། འཆི་བདག་གི་ཕོ་ཉ་ག་ལེར་ཐོན་
ངེས་རེད།
རབ་ཡིན་ན་ངང་རྒྱུད་རིང་པོའི་སྒོ་ནས་འབྲེལ་ཡོད་མི་སྣས་
འབྲེལ་ཡོད་ལས་དོན་སྐོར་གྱི་སྙན་ཞུ་རགས་བསྡུས་ལ་ཉན་ན་ལེགས།
སྙན་ཞུ་མ་ཕུལ་སྔོན་ལ་བཀའ་འབེབས་བཀོད་འདོམས་བྱ་དགོས་བྱུང་
ཡང་སྙན་ཞུ་འབུལ་བཞིན་པའི་སྒང་ལ་གཞན་གྱི་སྐད་ཆའི་མཚམས་
གཅོད་པ་གཏན་ནས་མི་རུང་། དེ་ལྟར་བྱས་ཚེ་གང་དེའི་སེམས་འཁྲུག་
ནས་མགོ་མེད་མཇུག་མེད་དུ་གྱུར་ཏེ་སྐད་ཆ་སྔོན་མ་བསྐྱར་བཟློས་
རང་བྱེད་ཅིང་། ཁོས་རང་གི་དྲན་ཕྱོགས་ལྟར་འཆད་པ་དང་བསྡུར་ན་
ཁོས་ཕྱིར་དྲན་བྱེད་ཞོར་དུ་གཏམ་སྨྲ་བ་ནི་ཡིག་རྫོབ་ཆེ་ཞིང་ཆོ་མེད་
པ་ཞིག་རེད། ཡིན་ནའང་ཚོགས་འདུའི་གཙོ་འཛིན་ལ་གཏམ་བཤད་
པ་ལས་ཀྱང་སུན་སྣང་ཆེ་བའི་སྐབས་ནི་མཐོང་དཀའ་བ་ཞིག་གཞར་
ཡང་མིན་ནོ།།
སྐད་ཆ་ཚིག་གཅིག་ཡང་དང་ཡང་དུ་བསྐྱར་ཟློས་བྱེད་པ་ནི་ཏག
ཏག་དུས་ཚོད་ཆུད་ཟོས་བྱེད་པ་རང་ངོ༌། །ཡིན་ནའང་སྐབས་འགར་
དོན་གྱི་གཙོ་གནད་བསྐྱར་ཟློས་ཡང་ཟློས་བྱེད་པ་ནི་དུས་ཚོད་གྲོན་
147

བོད་འགྱུར་རིག་གནས་དཔེ་ཚོགས།
ཆུང་བྱེད་པའི་མན་ངག་ཅིག་སྟེ། འདི་ལྟར་བྱས་ཚེ་དེ་འབྲེལ་གྱི་ངག་
འཆལ་དང་ཉོག་གཏམ་གང་མང་ཞིག་སེལ་བར་ནུས། གཏམ་བཤད་
པའི་ཚེ་ན་ས་བཤད་རྡོ་བཤད་བྱེད་པ་ནི་ཏག་ཏག་རྐང་རྒྱུག་བྱེད་པའི་
ཚེ་ན་སློག་པ་གཡང་ཤམས་བྱེད་པ་དང་དབྱེར་མ་མཆིས། གླེང་སློང་བ་
དང་བར་བརྒལ་གྱི་གཏམ། གུས་ཚིག་དང་གཏམ་བཤད་པའི་འབྲེལ་
མེད་ཀྱི་ཚིག་ཉོག་དག་ནི་དུས་ཚོད་ཆུད་ཟོས་བྱེད་པའི་ལས་འབའ་
ཞིག་སྟེ། ཉན་པ་ཙམ་གྱིས་ཁེངས་སྐྱུངས་བྱེད་པའི་ཚུལ་དུ་འདུག་ཀྱང་
དོན་གྱིས་རང་བསྟོད་ཁོ་ནར་ཟད། ཡིན་ཡང་ཡིད་འཇོག་བྱ་དགོས་པ་
ཞིག་ལ། ཚོགས་ཞུགས་པས་ཁྱོད་ཀྱི་གཏམ་བཤད་ལ་དགག་ལན་སྤྲོ་
འདོད་པའི་སྐབས་སུ། ཁ་ཁོག་མེད་པར་རང་གི་ལྟ་ཚུལ་དམར་རྗེན་དུ་
འདོན་མི་རུང་སྟེ། ཏག་ཏག་སྨན་གྱི་ནུས་པ་འདོན་པར་ཚ་ལུམས་ལ་
བརྟེན་དགོས་པ་བཞིན་མིའི་ནང་སེམས་ཀྱི་ཕྱོགས་ལྷུང་གི་བསམ་པ་
དེ་གླེང་སློང་བའི་གཏམ་གྱིས་སེལ་ཐབས་བྱ་དགོས།
ལས་དོན་ཀུན་ལས་ཆེས་དོ་སྣང་བྱ་རིན་ཡོད་པ་ཞིག་ལ། གོ་རིམ་
ལྡན་ཞིང་རང་འགན་རང་འཁུར་བྱེད་ཅིང་། གཙོ་གནད་འབུར་དུ་
བཏོད་པ་ནི་ལས་དོན་རེམ་པར་གྲུབ་པའི་གནད་འགག་ཡིན་ལ། ལས་
བགོ་རྒྱག་སྐབས་སྣང་ཆུང་བྱེད་མི་རུང་སྟེ། དམིགས་བསལ་གྱི་ལས་
སྒོར་བསྐོ་འཇོག་བྱས་མེད་པའི་རིགས་ཀྱིས་དོན་དག་ལ་ཁ་ཡ་གཏན་
ནས་མི་བྱེད་ཅིང་། ལས་འགན་གཅིག་ལྕོགས་སུ་བཀལ་ཚེ་བྲེལ་བས་
148

དྷེའེ་ཁིན་གྱི་ཐོར་རྩོམ།
མི་ལྕོགས་པར་འགྱུར། ལོ་ཡག་བསྐལ་བཟང་གི་དུས་སྐབས་སུ་དུས་
ཚོད་གྲོན་ཆུང་བྱ་ཐུབ་ལ། ལྡོག་སྟེ་དུས་ངན་བསྐལ་ངན་དུ་འབད་པ་ཤ་
ཐང་བྱས་ཀྱང་ངལ་བ་འབྲས་མེད་དུ་འགྱུར་རོ། །དོན་དག་ཆེ་མ་ཆུང་
གསུམ་གང་ཡིན་ཡང་ཐོག་མའི་འཆར་འགོད་དང་བར་གྱི་གྲོས་ཞིབ།
ཐ་མའི་ལག་བསྟར་སྟེ་གོ་རིམ་འདི་གསུམ་ངེས་པར་བརྒྱུད་དགོས་
པ་རེད། གལ་སྲིད་ཁྱོད་ཀྱིས་མྱུར་ཚད་བསྙེག་འདོད་ཚེ། ཡིད་འཇོག་
གནང་རྒྱུ་ཞིག་ལ་གྲོས་ཞིབ་སྐབས་མི་མང་དག་ཅིག་མཉམ་ཞུགས་
བྱེད་ཐུབ་ཚེ་འཆར་འགོད་དང་ལག་བསྟར་བྱེད་པའི་སྐབས་སུ་ཉུང་
ཤས་ཤིག་གིས་འགན་དུ་བླངས་པས་འཐུས། ཡིག་ཐོག་ལ་བཀོད་པའི་
གྲོས་དོན་གྱི་རྩ་གནད་ག་གེ་མོས་ཚད་ངེས་ཅན་ཞིག་གི་སྟེང་ནས་
ལས་ཆོད་མཐོ་རུ་འདེགས་ནུས། ཅི་སྟེ་གྲོས་དོན་དེ་རྩིས་མེད་དུ་བཏང་
ཚར་བའི་དབང་དུ་བྱས་ཀྱང་། རྩིས་མེད་དུ་བོར་བའི་བསམ་འཆར་
དེ་གཞི་འཛིན་ས་ཅི་ཡང་མེད་པའི་ཁ་སྟོང་ཚིག་སྟོང་དག་ལས་མཛུབ་
སྟོན་གྱི་རིན་ཐང་ཆེར་ལྡན་ངེས་ཏེ། རྩི་ཤིང་གི་རིགས་ཀྱི་སྐྱེས་སྟོབས་
འཕེལ་བ་ལ་ས་རྡུལ་ལས་ཐལ་བས་ཕན་ཆེ་བཞིན་ནོ། །
149

གཡོ་ཇུས་གླེང་བ།
མི་རྣམས་ལ་གདོད་མ་ནས་བཤད་རྒྱུན་ཞིག་ཡོད་དེ། ཧྥ་རན་སིའི་
མི་ནི་བློ་རིག་པ་ལས་ཕྱིའི་ཚུགས་ཀ་གྲུང་བོར་འདུག་ཅིང་། སི་ཕེའེན་
པ་ནི་ལྡོག་སྟེ་ཕྱིའི་ཚུགས་ཀ་ལས་བློ་རིག་པ་གྲུང་བོར་འདུག ང་ཚོས་
གནས་སྐབས་སུ་མི་རིགས་དབར་གྱི་ཁྱད་པར་འདི་ཚད་ཅི་འདྲ་ཞིག་
ལ་ཐོན་ཡོད་མེད་མི་གླེང་བར་བྱ། ཡིན་ནའང་མི་དང་མིའི་དབར་གྱི་
གནས་ཚུལ་ནི་དངོས་གནས་དེ་འདྲ་རང་རེད།
ཇི་སྐད་དུ་སེན་ཕོ་ལོ་ཡིས་གསུངས་པ་བཞིན། མི་ཁ་ཤས་ལ་འདྲ་
ཆགས་པའི་བཟོ་ལྟ་ལས་རྣམ་དག་གི་བསམ་པ་མི་འདུག དེའི་རྐྱེན་
གྱིས་འཇོན་ཐང་དང་ནུས་པའི་ཐད་ནས་བཤད་ན། འཇིག་རྟེན་དུ་དོན་
དག་མི་བསྒྲུབ་པ་དང་དོན་དག་ཉུང་ཙམ་སྒྲུབ་པའམ། ཡང་ན་་དཀའ་
ལས་ཁག་པོ་བརྒྱབ་ནས་དོན་ཕྲན་ཚེགས་རེ་སྒྲུབ་པའི་བློ་རྣོ་ཞིང་
འཇོན་ཐང་ལྡན་པའི་མི་ནི་ངེས་པར་ཡོད་སྲིད། གལ་སྲིད་ཕྱི་རྫིག་ནང་
སྟོང་གི་མི་འདིའི་རིགས་ཀྱིས་ཐབས་ཤེས་གང་ལ་བརྟེན་ནས་རྫུན་པ་
བདེན་བསྒྱུར་དང་། གཏིང་ཐུང་བ་ཇེ་ཟབ་ཏུ་བཏང་སྟེ་ཆུང་བ་ཆེ་རུ་
150

བྷེའེ་ཁིན་གྱི་ཐོར་རྩོམ།
གཏོང་བའི་གསང་བའི་མཐིལ་བརྟོལ་ཚེ། མཁས་མཛངས་ཅན་གྱི་སྐྱེས་
བུ་དག་གིས་དེ་ནི་དགོད་བྲོ་བའི་གནས་སུ་བལྟ་ཞིང་། དོན་དག་འདིའི་
རིགས་ནི་ཟུར་ཟའི་རྩོམ་ཡིག་ཏུ་འབྲི་འོས་པར་སེམས་ངེས། དེ་དག་
ལས་ཁ་ཅིག་གིས་ས་གསང་རྡོ་གསང་བྱས་ཏེ་རང་སེམས་ཀྱི་འཆར་
སྒོ་ཁ་ཁོག་པས་གསང་ནས་གློ་རྒྱུ་མ་བསྐུམས་པར་མ་ཟད། ནམ་ཞར་
བསམ་འཆར་སོར་འཇོག་བྱེད་པ་རེད། མི་འདི་དག་གིས་རང་ཉིད་ཀྱིས་
བཤད་པའི་དོན་དག་ལ་དེ་འདྲའི་རྒྱུས་མངའ་མེད་པ་གསལ་བོར་ཤེས་
ནའང་ཁོ་ཚོས་ཕྱི་ཚུལ་ནས་ཡོད་ཚད་ཇི་བཞིན་དུ་རྟོགས་ཀྱང་སྐད་
ཆས་མཚོན་ཐབས་བྲལ་བའི་ཟོལ་སྟོན་པར་བྱེད། ཁ་ཤས་ཤིག་བློ་རྣོ་
ཞིང་རིག་པ་གྲུང་པོར་མངོན་པ་དེ་གང་དེའི་ལག་བརྡ་དང་རྣམ་འགྱུར་
ལ་བརྟེན་པ་སྟེ། ཁོ་ཚོ་ནི་ཏག་ཏག་ཞི་སེལ་ལོ་ཡིས་ཕི་སོའོ་ལ་ཁྱོད
ཀྱིས་མནར་གཅོད་གཏོང་བར་མོས་མཐུན་མི་འདུག་ཅེས་ལན་ལྡོན་
པའི་དུས་ན། ཁྱོད་ཀྱི་སྨིན་མ་ཡ་གཅིག་དཔྲལ་བའི་ངོས་སུ་འཕྱར་
འདུག་ཅིང་། ཅིག་ཤོས་འགྲམ་པའི་ཟུར་དུ་འཕྱང་འདུག་ཅེས་བཤད་པ་
བཞིན་ནོ། །
ཁ་ཅིག་གིས་འུར་གཏམ་འཆལ་བཤད་དང་བཙན་ཤེད་སྒེར་
གཅོད་ལ་བརྟེན་ནས་བློ་རིག་པ་ཀློང་དུ་བརྡོལ་བར་བསམ་ཞིང་། དེ་
ནས་ཆོག་མཆན་གནང་ཚེ་འགན་དུ་ཐེག་དཀའ་བའི་ལས་གནས་
ཁུར་དུ་འཁྱེར་ཆོག་པར་བསམ་གྱིན་ཡོད། འགའ་ཤས་ཀྱིས་རང་གིས
151

བོད་འགྱུར་རིག་གནས་དཔེ་ཚོགས།
མི་ཤེས་པའི་དོན་དག་ཐམས་ཅད་ལ་སྣང་ཆུང་བྱེད་པའི་བཟོ་སྟོན
པའམ་འདོ་མེད་ཅིང་ཡ་མཚན་པའི་ལས་སུ་བལྟས་ནས་རང་ཉིད་ཤེས་
རྒྱ་ཆེ་མདོག་བྱེད། ཁ་ཤས་ཤིག་དོན་དག་གང་ལ་འཕྲད་ཀྱང་གཞན་
དང་མི་འདྲ་བའི་ཐུན་མིན་གྱི་ལྟ་ཚུལ་འདོན་པར་མ་ཟད། ནམ་རྒྱུན་
འཁྱོག་བཤད་ཀྱིས་མི་སེམས་བསླུ་བར་བྱས་ཏེ་གླེང་བྱའི་གནད་དོན་
ལ་གཡོལ་བར་བྱེད། གྷེ་ལེ་ཡི་སི་ཡིས་སྔར་ནས་མི་འདིའི་རིགས་ལ
"ཉམས་ལྡན་གྱི་ཚིག་རྒྱན་མག་མོག་ཅིག་ལ་བརྟེན་ནས་དོན་ཆེན
བསྒྲུབ་པར་བར་ཆད་བཟོ་བའི་གླེན་ནག་ཅེས་སྡོམ་ཚིག་བཀོད་ཡོད་
ལ༑ ཕོ་ལཱ་ཐོ་ཡིས་ཀྱང《ཕི་རོའོ་ཋ་གྷིར་སི་གྱི་ལེའུ》 རུ་མི་འདིའི་
རིགས་ཀྱི་དཔེ་གཞིའི་མི་སྣ་ཕི་རོའོ་བྷཻ་ཡི་སི་ལ་ཟུར་ཟ་མྱོང་སྟེ། ཁོས་
ལོག་རྟོག་པ་དེར་མགོ་ནས་མཇུག་བར་གཞན་དང་མི་མཐུན་པའི་
ལྟ་ཚུལ་གྱིས་གྲུབ་པའི་གཏམ་བཤད་སྤེལ་དུ་བཅུག སྤྱིར་བཏང་དུ་
མི་འདིའི་རིགས་ཀྱིས་གྲོས་གཞི་གང་རུང་ལ་གྲོས་ཞིབ་བྱེད་པའི་ཚེ་
དགག་པ་བྱེད་པའི་རྣམ་འགྱུར་སྟོན་པར་དགའ་ཞིང་། ནམ་རྒྱུན་
དགག་པ་དང་ལུང་སྟོན་པ་སོགས་ལ་བརྟེན་ནས་སྙན་གྲགས་རྒྱས་
པར་རེ་ལྟོས་འཆང་བཞིན་ཡོད་དེ། གལ་སྲིད་གྲོས་གཞི་ཁས་མ་བླངས་
ཚེ་ཁོ་ཚོའི་འདོད་ཐོག་ལ་རྟ་རྒྱུགས་པ་ཡིན་མོད་ཀྱང་། ནམ་ཞིག་གྲོས་
གཞི་ལ་གྲོས་འཆམ་བྱུང་ཚེ་ལས་ཀ་གསར་བ་ཞིག་ལ་འཇུག་དགོས་
བྱུང་བ་རེད། མི་ལ་བསླུ་བྲིད་གཏོང་བའི་བྱ་སྤྱོད་འདིའི་རིགས་ནི་དོན་
152

བྷེའེ་ཁིན་གྱི་ཐོར་རྩོམ།
དུ་རྒྱལ་ཁབ་ཀྱི་བྱ་བཞག་རླབས་པོ་ཆེའི་གེགས་སུ་འགྱུར་བ་ཡིན།
མདོར་དྲིལ་ན། ཤེས་ཡོན་དང་ནུས་རྩལ་ཅི་ཡང་མི་སློབ་མཁན་
དག་གིས་ནི་བློ་གཅིག་སེམས་གཅིག་གིས་ཁོང་ཅག་གི་མཁས་
མཛངས་ལྡན་པའི་མཚན་སྙན་འཛིན་ཐབས་བྱེད་པ་རེད། ཏག་ཏག་བུ་
ལོན་གྱི་འདམ་དོང་དུ་ནུབ་པའི་ཚོང་བ་དང་མི་རྩ་སྟོངས་པའི་འབྱོར་
ལྡན་པ་དག་གིས་སྲོག་བསྡོས་ཀྱིས་ཁོང་ཅག་གི་མཚན་སྙན་འཛིན་
ཐབས་བྱེད་པ་བཞིན་ནོ། །ཡིན་ཡང་མཚན་སྙན་འཛིན་ཐབས་ཀྱིས་
གཡོ་སྒྱུའི་སྦྱོར་བ་ལག་ཏུ་ལེན་པའི་ཐད་པའི་བཤད་ན། ཕྱི་མ་དེ་སྔ་མ་
དང་བསྡུར་ཐབས་མི་འདུག བལྟས་ཚོད་ཀྱིས་བློ་རིག་ཅན་ཞིག་ཡིན་
སྙམ་གྱི་སྐྱེས་བུ་དག་གིས་གཡོ་ཐབས་ལ་བརྟེན་ནས་མཚན་སྙན་རྒྱས་
པར་བྱའང་སྲིད་མོད། འོན་ཀྱང་སྲིད་དོན་ལ་འཇུག་མཁན་དག་གིས་
རང་ཉིད་ཀྱི་འགན་དུ་ལེན་འོས་པའི་ལས་གནས་གདམ་གསེས་མི་བྱ་
རོགས། ཕྱི་རྫིག་ནང་སྟོང་གི་བློ་རིག་ཅན་དག་ལས་གླེན་ཚུགས་དོད་
པའི་བླུན་པོ་དག་འཇོན་པ་ཁས་མི་ལེན་རང་ལེན་དུ་གྱུར་ཡོད་པས་སོ། །
153

མཛའ་བརྩེ་གླེང་བ།
ཁེར་རྐྱང་ལ་དགའ་བའི་མི་ནི་ཡང་ན་དུད་འགྲོའི་རིགས་དང
ཡང་ན་ལྷའི་རིགས་སུ་འགྲོའོ། །ཕལ་ཆེར་གསུང་འདི་འབྱོན་མཁན་
ཉིད་ཀྱིས་ཀྱང་ཚིག་འབྲུ་ཁ་ཤས་ཀྱིས་དེ་འདྲའི་ཐབས་མཁས་པའི་སྒོ་
ནས་བདེན་དོན་དང་ནོར་འཁྲུལ་གཞི་གཅིག་ཏུ་གླེང་ཁག་པོ་འདུག
རྒྱུ་མཚན་ནི་མི་རྣམས་ཀྱིས་གདོད་མ་ནས་སྤྱི་ཚོགས་ལ་བཅངས་པའི་
མི་མངོན་པའི་ཞེ་འཁོན་གྱི་སེམས་བྱུང་གི་ཁྲོད་དུ་དུད་འགྲོའི་རིགས་
ཀྱི་གཤིས་ཀ་དེ་མངོན་ཡོད་པ་རེད། གལ་སྲིད་དེའི་ཁྲོད་དུ་ལྷའི་རང་
བཞིན་ཡོད་པར་བཤད་ན་ནི་རྦད་དེ་ནོར་བ་རེད། ཡིན་ཡང་ཞེ་འཁོན་
གྱི་སེམས་བྱུང་དེ་ཁེར་རྐྱང་ལ་དགའ་བ་ལས་བྱུང་བ་མིན་པར། མི་
རྣམས་ཀྱིས་བླ་ན་མེད་པའི་འཚོ་བར་དགའ་ཞེན་དང་རེ་སྨོན་བྱས་པ་
ལས་བྱུང་བར་བཤད་ན་འགྲིག འདི་ལྟ་བུའི་བླ་ན་མེད་ཅིང་མཆོག་ཏུ་
གྱུར་པའི་རེ་སྨོན་དེ་མུ་སྟེགས་པའི་ལུགས་ཀྱི་ངག་རྒྱུན་དུ་གྲགས་ཆེ་
བ་སྟེ། ཁི་རེའེ་ཐེའི་གླིང་གི་ཨི་ཕ་ཡེ་མེ་ནེ་བྷི་སི་དང་གནའ་བོའི་རཱོམ་
གྱི་རྒྱལ་བོ་ནཱུའུ་མ། སེ་ཟི་ལི་ཡཱའི་གླིང་གི་ཨེམ་ཕེ་ཌྷ་ཁེལ་ཟི་དང་ཋ་
154

བྷེའེ་ཁིན་གྱི་ཐོར་རྩོམ།
ཡ་ན་བ་ཨེ་ཕོ་ལོ་ནེ་ཡི་སི་ལ་སོགས་པ་ལྟ་བུའོ། །དངོས་ཡོད་ཀྱི་འཚོ་
བ་ལ་གཟས་ནས་བཤད་ན་གནའ་རབས་ཀྱི་རི་ཁྲོད་པ་དག་དང་ཆོས་
ཚོགས་ཀྱི་ཆོས་དཔོན་ཕལ་མོ་ཆེའང་འདུ་བ་རེད། ཡིན་ནའང་སོ་སྐྱེས་
ཕལ་བ་རྣམས་ཀྱིས་ཁེར་རྐྱང་ཞེས་པ་ཅི་ཞིག་ཡིན་པ་མི་ཤེས་ལ། ཁེར་
རྐྱང་གི་ཤུགས་རྐྱེན་ཅི་འདྲ་ཆེ་བའང་རྟོགས་ཐབས་བྲལ། དོན་དུ་བརྩེ་
སེམས་ཀྱིས་ཕོངས་པའི་གནས་སུ་འཚང་ཁ་ཤིག་ཤིག་བྱེད་པའི་མི་
ཚོགས་ནི་གཏན་གྱི་གྲོགས་སུ་མི་རུང་སྟེ། རྒྱུས་མེད་ཀྱི་ངོ་གདོང་དག་
ནི་བར་ཁྱམས་ཚོན་རིས་ཅན་དང་ཀུན་ནས་འདྲ་ཞིང་། ཕན་ཚུན་ཁ་
བརྡ་གློད་པའང་སིལ་སྙན་དཀྲོལ་བ་ལས་མ་འདས། ལ་ཋིན་སྐད་ཀྱི་
ལེགས་བཤད་ཅིག་གིས་རྣམ་པ་འདི་ཅུང་ཟད་ཕྲ་ཞིང་ཞིབ་པར་མཚོན་
ཡོད་དེ། གྲོང་ཁྱེར་ཆེན་པོ་ནི་མྱ་ངན་ཐང་ཆེན་ཞིག་དང་འདྲ་སྟེ། གྲོང་
ཁྱེར་ཆེན་པོ་དག་ཏུ་གྲོགས་པོ་རྣམས་ཐར་ཐོར་གནས་ཡོད་པས། ཕལ་
མོ་ཆེས་གྲོང་བརྡལ་ཆུང་ངུ་དག་ཏུ་ཚོར་ཐུབ་པའི་མཛའ་བརྩེའི་དྲོད་
ཁོལ་དེ་མྱོང་ཐབས་བྲལ། ཡིན་ནའང་རྩོམ་པ་པོས་གོམ་གང་མདུན་
སྤོས་ཀྱིས་གནད་ལ་འབིགས་པའི་ཚིག་ཐག་བཅད་ཡོད་དེ། གློ་བ་ཉེ་
བའི་གྲོགས་ཀྱིས་སྟོངས་ཚེ་ཁེར་རྐྱང་འབའ་ཞིག་དང་། རྣམ་དག་གི་
མཛའ་བརྩེ་མེད་པར་གྱུར་ན་འཇིག་རྟེན་འདི་གཞི་ནས་མྱ་ངན་ཐང་དུ་
འགྱུར་ངེས། གལ་སྲིད་མྱ་ངན་གྱི་ཁམས་འདིར་སུ་ཞིག་ལ་ལྷན་སྐྱེས་
ནས་གྲོགས་སུ་བསྡེབས་པའི་རང་གཤིས་བྲལ་ཚེ། ཁོའི་གཤིས་རྒྱུད་དེ་
155

བོད་འགྱུར་རིག་གནས་དཔེ་ཚོགས།
དུད་འགྲོ་རིགས་ལས་བརྒྱུད་ནས་འོངས་པ་ལས་འགྲོ་བ་མིའི་རིགས་
ལས་བརྒྱུད་པ་ཞིག་གཞར་ཡང་མིན་ནོ། །
མཛའ་བརྩེ་ནི་ངོས་གཞན་ཞིག་ནས་བཤད་ན་སེམས་ཀྱི་སྡུག་
བསྔལ་ཕྱི་རུ་ལུད་པའི་ཡིད་ཀྱི་འགྱུ་བ་ཞིག་སྟེ། དེས་མི་སེམས་བག་སྤྲོ་
བར་གཏོང་ནུས། དགའ་སྐྱོ་ཆགས་སྡང་གི་ཡིད་འགྱུར་གང་རུང་གིས་
ཚོར་བའི་ཀློང་བརྡོལ་ཞིང་འདོད་པའི་རླབས་གཡོ་བར་བྱེད། སེམས་
པའི་གཅོང་ནད་ཀྱིས་མིའི་ལུས་པོར་གནོད་པ་ཆེན་པོ་བསྐྱེད་པར་
འགྱུར་བས། སེམས་ཀྱི་སྐྱོ་བ་ཁོང་དུ་མིད་པའི་བྱས་འབྲས་འདི་ཀུན་
གྱིས་ངེས་པར་གྱིས་ཤིག ཀུ་ལུང་རྫས་ཀྱིས་མཆིན་པའི་ནད་དུག་སེལ།
ལྕགས་ཞུན་རིལ་བུས་མཚེར་བའི་དུག་ཚད་འཇོམས། མུ་ཟིའི་ཕྱེ་མས་
གློ་བའི་གཉན་ཚད་སེལ། ཆུ་བྱིའི་སྤོས་ཀྱིས་ཀླད་པའི་གཉན་རིམས་
བཟློག ཡིན་ཡང་འཇིག་རྟེན་དུ་བློ་ཉེ་བའི་ཟོལ་མེད་ཀྱི་གྲོགས་པོ་ལས་
གཞན་སྨན་མཆོག་གང་གིས་ཀྱང་སེམས་ཀྱི་སྡུག་བསྔལ་འཇོམས
པར་དཀའ་སྟེ། མི་རྣམས་ཀྱིས་རང་གི་བློ་ཉེ་བའི་གྲོགས་པོའི་ས་ནས་
ད་གཟོད་ནང་སེམས་ཀྱི་དགའ་བ་དང་སྐྱོ་བ། འཇིགས་སྣང་དང་རེ་
བ༑ དོགས་པ་དང་བསླབ་བྱ་ལ་སོགས་སེམས་ཀྱི་འགྱུ་བ་སྣ་ཚོགས་ཕྱི་
རུ་ལུད་པར་ངེས། འདི་ནི་ཏག་ཏག་དམ་པའི་ཆོས་ལས་ལོགས་པའི་
འཇིག་རྟེན་པའི་ལུགས་ཀྱི་འགྱོད་བཤགས་བྱེད་པའི་ཚུལ་དང་ཅིས་མི་
འདྲ་ཨང་།
156

བྷེའེ་ཁིན་གྱི་ཐོར་རྩོམ།
གལ་སྲིད་ས་སྐྱོང་རྒྱལ་བོ་དག་གིས་ཕྲན་གྱིས་གླེང་བཞིན་པའི་མཛའ་
བརྩེ་ལ་ཞེ་དྲག་མཐོང་ཆེན་གནང་བའི་ཚུལ་ལ་རྒྱུས་ལོན་བྱུང་ཚེ། ཕལ་
བའི་མི་རྣམས་གཞི་ནས་ཧ་ལས་པར་འགྱུར་ཏེ། རྒྱུ་མཚན་ནི་རྒྱལ་བོ་
དག་གིས་མཛའ་བརྩེ་ལ་དེ་འདྲའི་བརྩི་མཐོང་ཆེན་པོ་གནང་སྟེ་དེའི་
ཆེད་དུ་རང་ཉིད་ཀྱི་བདེ་འཇགས་དང་ཐོབ་ཐང་ལ་འཛེམ་དོགས་བྱེད་
པ་གཏན་ནས་མི་སྲིད། རྒྱལ་བོ་དང་བློན་འབངས་དབར་གྱི་ཐོབ་དང་
གོ་སའི་བར་ཁྱད་དེའི་དབང་གིས་ཁོ་ཚོས་དམིགས་བསལ་གྱིས་མི་ཆེ་
གེ་མོའི་གོ་གནས་བསྐོ་འཐེན་གྱིས་རང་དང་ཐོབ་ཐང་འདྲ་མཉམ་ཡིན་
པ་བྱས་ན་མ་གཏོགས། ཁོ་ཚོར་གཞི་ནས་མཛའ་བརྩེའི་བདེ་བ་ཉམས་
སུ་མྱོང་བའི་སྐལ་བ་ཡོད་མི་སྲིད། ཡིན་ཡང་འདི་ལྟར་བསྒྲུབ་ཚེ་དགོས
མེད་ཀྱི་ཟིང་ཆ་མང་བོ་བསླངས་འགྲོ། ད་ཡོད་ཀྱི་ཕལ་སྐད་དུ་མི་འདིའི་
རིགས་ལ་ཐུགས་སྲས་སུ་འབོད་ཅིང་། ཏག་ཏག་ཁོ་ཚོའི་གོ་གནས་
མཐོན་པོར་འཕར་ཐུབ་པ་བྱུང་བ་ནི་རྒྱལ་བོའི་ཐུགས་བརྩེ་ཐོབ་པ་དང་
ཉེ་བོ་གནང་བའི་རྐྱེན་ཡིན་པར་བལྟ། གནའ་བོའི་རློམ་གྱི་སྐད་དུ་མི་
འདིའི་རིགས་ལ་དཀའ་ངལ་སེལ་རོགས་གནང་མཁན་་དུ་འབོད་དེ།
མིང་འདི་ལས་ད་གཟོད་ཁོ་ཚོའི་བྱེད་ལས་དང་གོ་གནས་འཕར་བའི་རྒྱུ་
རྐྱེན་རྗེན་པར་མངོན་ཡོད། གཅེས་བློན་དག་གིས་རང་ནུས་ཅི་ལྕོགས་
ཀྱིས་རྒྱལ་བོའི་དཀའ་ངལ་སེལ་རོགས་བགྱིས་ཚེ་ད་གཟོད་རྒྱལ་བློན་
གཉིས་མཐུན་པའི་གྲོགས་སུ་འགྱུར་ངེས། ཚང་མར་གསལ་ཆ་ཡོད་པ་
157

བོད་འགྱུར་རིག་གནས་དཔེ་ཚོགས།
ནང་བཞིན། མངའ་སྡེའི་བློན་འབངས་དག་སེམས་མཐུན་ཁ་འཆམ་
གྱི་གྲོགས་སུ་བསྡེབས་མཁན་ཕལ་མོ་ཆེ་ནི་གཉོམ་ཆུང་ནུས་མེད་
དང་བརྩེ་ཞེན་ཆེ་ལ་སྐྱོ་ཤས་སྐྱེན་པའི་རྒྱལ་བོའི་རིགས་ཡོད་པར་མ་
ཟད། མཁས་མཛངས་ལྡན་ཞིང་བཙན་དབང་ཧམ་ཤེད་ཅན་གྱི་རིགས་
ཀྱང་འདུ་སྟེ། རྒྱལ་བོ་འདིའི་རིགས་ཀྱིས་བློན་འབངས་དག་ལ་དགའ་
ཉེ་མཐུན་པོ་གནང་སྟེ་མཆེད་གྲོགས་སུ་འབོད་པར་མ་ཟད། མི་གཞན་
གྱིས་ཀྱང་ཕལ་བའི་མདུན་སར་ཁོ་ཚོར་འདི་ལྟར་འབོད་ཆོག་པའི་གུ་
ཡངས་གནང་ཡོད་ཚོད་འདུག
སེ་ལ་ཡིས་རཱོམ་ལ་དབང་སྒྱུར་སྐབས་ཕོམ་ཕླེ་ཡི་གོ་གནས་བསྐོ་
འཐེན་བྱས་ཏེ(རྗེས་མར་རླབས་ཆེ་བའི་སྐྱེས་ཆེན་ཞེས་པའི་ཆོ་ལོ་
བསྩལ) ཕོམ་ཕླེ་ཡིས་རང་ཉིད་ཀྱི་དབང་ཐང་སེ་ལ་ལས་ཀྱང་ཆེ་བའི་
རང་རློམ་བཅངས་མྱོང་སྟེ། ཐེངས་ཤིག་ལ་ཕོམ་ཕཱ་ཡིས་སེ་ལ་ཡི་བསམ
ཚུལ་ལ་ཁ་ཡ་མ་བྱས་པར་རང་གི་གྲོགས་པོ་ཞིག་སྲིད་འཛིན་དཔོན་དུ་
བསྐོས་པར། སེ་ལ་ཚུལ་དེར་ཅུང་ཟད་ཡི་མ་རངས་པར་གྱུར་ཅིང་།
རྒྱལ་བོས་བཙན་དྲག་གི་ངག་གིས་བཀའ་བཀྱོན་གནང་བར། བསམ་
ཡུལ་ལས་འདས་པ་ཞིག་ལ་ཕོམ་ཕླེ་ཡིས་ཁྲོས་པའི་རྣམ་འགྱུར་བསྟན་
པར་མ་ཟད། རྒྱལ་བོར་ཁ་རོག་སྡོད་ཅེས་ཁ་ལན་ཚིག་ལོག་བཏང་བ་
རེད། དོན་དུ་ཉི་ཤར་ལ་རེ་བས་སྨོན་མཁན་ཏག་ཏག་ཉི་ནུབ་ལ་བསྟོད་
པ་འབུལ་མཁན་ལས་མང་བ་སྨོས་མེད་རེད།” སྐབས་ཤིག་ལ་བྷི་རཱུའུ་
158

བྷེའེ་ཁིན་གྱི་ཐོར་རྩོམ།
ཋི་སི་ཡི་དབང་ཐང་རྒྱས་ཏེ་ལྷུའུ་ལེ་ཡི་སི་སཱེ་ཛིར་ལ་ཤུགས་རྐྱེན་ཟབ་
མོ་ཐེབས་པར། སཱེ་ཛིར་གྱིས་ཞལ་ཆེམས་ལས་དམིགས་འཛུགས་ཀྱིས་
ཁོ་རང་ཚ་བོའི་རྗེས་ཀྱི་རབས་གཉིས་པའི་རྒྱུད་འཛིན་པར་གཏན་
འཁེལ་བྱས་པ་རེད། ཏག་ཏག་ཁོང་ཉིད་ཁོ་ནར་རྒྱལ་བོ་འཆི་ལམ་དུ་
རྫོངས་པའི་ནུས་པ་ཡོད་པ་སྟེ། སཱེ་ཛིར་གྱིས་ལྟས་ངན་པ་ཞིག་སྔོན་
དཔག་བྱུང་དུས། ལྷག་པར་དུ་ཁོང་གི་བཙུན་མོ་ཁལ་ཕིར་ནེ་ཡའི་རྨི་
ལྟས་ངན་པ་དེར་དཔགས་ཏེ་རེབ་དེའི་རྒན་རབས་པའི་གྲོས་ཚོགས་
མེད་པར་བཟོ་བར་རྩོམ་དུས་སུ་བྷི་རཱུའུ་ཋི་སི་ཡིས་སྐུ་ཉིད་ཀྱི་དཔུང་བ་
ནས་བཟུང་སྟེ། ཡང་ཤ་དོད་པོའི་ངང་ནས་ཁོང་ཉིད་བཞུགས་ཁྲི་ལས་
ཡར་བཞེངས་སུ་བཅུག་ཐོག་ངག་འཇམ་པའི་སྒོ་ནས་ཁོས་མཁས་
མཛངས་ལྡན་པའི་སྣེ་ཛིར་གྱིས་རྒན་རབས་པ་རྣམས་ལ་ཕོག་ཐུག་
གཏོང་དུ་འཇུག་མི་འདོད་ལ། སཱེ་ཛིར་གྱི་བཙུན་མོས་རྨི་ལམ་ཡག་པོ་
ཞིག་རྨིས་ཚུན་ནས་རྒན་རབས་པའི་གྲོས་ཚོགས་བསྐོང་བར་རེ་བ་
ང་གིན་མེད་ཅེས་ལབ། ཚུལ་འདི་ལས་ཁོང་ལ་རྒྱལ་བོ་མཆོག་གི་
ཐུགས་བརྩེ་ཟབ་མོ་ཐོབ་ཡོད་པ་རྟོགས་ནུས། ཏག་ཏག་ཤྭེ་སེའེ་ལོ་ཡིས་
ཨན་ཥོའོ་ནེ་ཡ་སི་ལ་ཁ་རྡུང་གཏོང་བའི་གཏམ་བཤད་ཅིག་ཏུ་ཚིག་
འབྲུ་གཅིག་ཀྱང་མ་ལུས་པར་དྲངས་པའི་འཕྲིན་ཡིག་ཏུ་བཤད་པ་ནང་
བཞིན། ཨན་ཋོའོ་ནེ་ཡ་སི་ཡིས་འཕྲིན་ཡིག་ཏུ་བྷི་རཱུའུ་ཋི་སི་ནི་སྒྱུ་མ་
མཁན་ཞིག་སྟེ། ཁོས་སྒྱུ་འཕྲུལ་ལ་བརྟེན་ནས་སཱེ་ཛིར་གྱི་མགོ་རྨོངས་
159

བོད་འགྱུར་རིག་གནས་དཔེ་ཚོགས།
པར་བྱས་པ་ལྟ་བུར་བཤད་ཡོད། ཨཱོ་གྷ་སི་ཡིས་དེ་སྔ་སྐྱེས་ཁུངས་
དམན་པའི་ཨ་ཀུ་རེའེ་ཕུ་ཚད་འདས་ཀྱིས་གོ་གནས་བསྐོ་འཐེན་བྱས་
ཤིང་། རྗེས་སོར་བུ་མོའི་གཉེན་དོན་གྱི་སྐོར་ནས་མཱ་སེའེ་ནཱ་སི་ལགས་
ལ་གྲོས་མོལ་གནང་དུས། ངག་གསོང་བོས་ཁྱོད་ཀྱིས་གཞི་ནས་ཁོ་ལ་
དབང་ཐང་རི་རབ་འདྲ་ཞིག་བསྩལ་ཟིན་པ་དོན་དངོས་ཡིན་པས་བུ་མོ་
ཁོའི་ཆུང་མར་སྟེར་འདོད་མེད་ན་ཁོ་རང་གསོད་པ་ལས་ཐབས་གཞན
མི་འདུག་པར་གསུང་པ་བཞིན་ནོ། །ཋཱའེ་བྷེའེ་རཱེ་ཡི་སྣེ་ཛིར་གྱི་སྲིད་
སྐྱོང་བའི་དུས་རབས་སུ། སེ་ཡཱ་ནོ་སི་ཡི་ཁ་རྗེ་དབང་ཐང་དར་བའི་རྩེ་
མོར་སོན་མྱོང་བས། གཞན་ཀུན་གྱིས་ཁོང་རྣམ་གཉིས་ལ་མཆེད་
གྲོགས་སུ་འབོད་ཀྱིན་ཡོད། ཋཱའེ་བྷེའེ་རཱེ་ཡ་སི་ཡིས་ཁོ་ལ་བསྐུར་བའི་
འཕྲིན་ཡིག་ཅིག་ཏུ་ངེད་གཉིས་གྲོགས་པོ་ཡིན་པའི་ཆ་ནས་ངས་ཁྱོད་
ལ་གསང་བ་ཅི་ཡང་བྱས་མྱོང་མེད་ཅེས་གསུངས། ཁོང་གཉིས་པའི་
ཟོལ་མེད་ཀྱི་མཛའ་གཅུགས་ལ་རྗེས་སུ་ཡི་རང་བྱ་ཆེད་རྒན་རབས་
པའི་གྲོས་ཁང་གིས་ལྷ་དང་ལྷ་མོའི་ཚོགས་ལ་མཆོད་སྟེགས་བཞེངས་
མྱོང་པས། མཐའ་གཅིག་ཏུ་མཛའ་བརྩེའི་མཆོད་སྟེགས་ཤིག་བཞེངས་
རྒྱུའི་གྲོས་ཐག་བཅད། སི་ཝེ་ར་སི་དང་ཕུ་ལོའོ་ཐུ་ནོ་ཡཱ་སི་རྣམ་པ་
གཉིས་པོའི་མཛའ་གཅུགས་ཀྱི་འབྲེལ་བའང་གོང་དུ་སྨྲས་པ་བཞིན
ནམ་ཡང་ན་དེ་ལས་ཀྱང་ལྡབ་འགྱུར་གྱིས་ལྷག་པར་ངེས་ཏེ། སི་ཝེ་ར་
སི་ཡིས་རང་གི་བུ་ལ་བཙན་སྐུལ་བགྱིས་ཏེ་ཕི་ལོའོ་ཋཱའེན་ནི་སིའི་བུ་
160

བྷེའེ་ཁིན་གྱི་ཐོར་རྩོམ།
མོར་ཆང་ས་རྒྱག་ཏུ་བཅུག་པར་མ་ཟད། ནམ་རྒྱུན་ཕུ་ལོའོ་ཐུ་ནོ་ཡཱས་
ཀུན་གྱི་མདུན་སར་རང་གི་གཅེས་པའི་བུ་ལ་འཕྱ་དམོད་བྱས་པར་
བཟོད་སྒོམ་གནང་བ་རེད། ཁོས་ཀྱང་རྒན་རབས་པའི་གྲོས་ཁང་ལ་
བསྐུར་བའི་འཕྲིན་ཡིག་ཅིག་ཏུ།“ང་རང་ཞེ་ནས་ཁོ་ལ་འདང་བརྩེ་ཆེན་
པོ་ལྡན། ཁོ་རང་ང་ལས་ཀྱང་སྐུ་ཚེ་རིང་ན་བསམ་ཞེས་གསུངས་མྱོང་།
གལ་སྲིད་གོང་སྨོས་ཀྱི་རྒྱལ་བོ་དག་ཋི་རེའེ་ལྗིན་ནམ་མཱར་ཁོའོ་ཨཱོ་རེ་
ལཱེ་ཡ་སི་དང་ཆ་འདྲ་བའི་དབང་དུ་བྱས་ཚེ། སྐྱེ་བོ་ཀུན་གྱིས་ཁོང་ཅག་
གི་གང་བྱས་ཐམས་ཅད་ཁོང་རྣམས་ལ་ལྷན་སྐྱེས་ནས་སེམས་རྒྱུད་
བཟང་བོ་ལྡན་པའི་རྐྱེན་གྱིས་ཡིན་པར་ངོས་འཛིན་གནང་སྲིད། ཡིན་
ནའང་གོང་སྨོས་རྒྱལ་བོ་དག་ནི་གཡོ་ཟོལ་བདེན་བརྫུ་དང་དཔའ་ངར་
རྟུལ་ཕོད་ཆེ་བ། སྤྱོད་ཚུལ་གཟབ་ནན་དང་བདག་འཛིན་སྒེར་སེམས་
ཆེ་བའི་རིགས་ཡིན། ཚུལ་འདིས་ཁོང་ཅག་གི་དབང་ཐང་ལོངས་སྤྱོད་
སྟེང་ཕྱོགས་ལྷ་དང་མཉམ་ཡང་སྔར་བཞིན་བློ་ཡིད་ཚིམས་པོ་མེད་དེ།
བློ་ཉེ་བའི་གྲོགས་པོ་ཁོ་ནས་ད་གཟོད་ཁོང་ཅག་གི་འདོད་བློ་ཁེངས་
པར་ནུས་པ་ར་སྤྲོད་བྱས་འདུག ད་དུང་གསལ་ཁ་འདོན་རྒྱུ་ཞིག་ལ།
རྒྱལ་བོ་འདི་དག་རང་གི་ཐུགས་བརྩེ་བའི་དགའ་མ་དང་ཤ་ལས་ཆད་
པའི་བུ་ཕྲུག སྲོག་ལྟར་གཅེས་པའི་ཚ་བོ་ཚ་མོས་ཀུན་ནས་བསྐོར་ཡོད་
ཀྱང་གཉེན་ཉེ་ལྷན་འཛོམས་ཀྱི་བདེ་སྐྱིད་འདིས་མཛའ་བརྩེའི་དགའ་
བ་དང་བདེ་བའི་ཚབ་ནི་ཡེ་མི་ཡོང་ངོ༌། །སྐབས་འདི་ཤེད་དུ། ང་ཚོས་
161

བོད་འགྱུར་རིག་གནས་དཔེ་ཚོགས།
ཁང་མེན(ཧྥ་རན་སིའི་ཆབ་སྲིད་པ་དང་ལོ་རྒྱུས་སྨྲ་བ)སྣང་མེད་དུ་
བསྐྱུར་མི་རིགས་ཏེ། ཁོང་གི་བདག་པོ་ཐོག་མ་སྟེ་གུང་རིམ་པ་ཕུ་རེན་
ཊི་ཆར་ལི་སིར་དཔྱད་བརྗོད་གནང་སྐབས། ཁོས་ཆར་ལི་སི་ཡིས་ནམ་
ཞར་ཡང་རང་གི་གསང་བ་ཁ་རུ་མི་ལུད། ལྷག་ཏུ་རང་ཡིད་རྨུས་པར་
བྱེད་པའི་གསང་བ་གཞན་ལ་མི་བཤད་ཟེར། དེར་མཐུད་ཁོས་མུ་རུ་
བཤད་རྒྱུར། ཚཱར་ལི་སི་ཡི་ཞལ་ཁ་དམ་པས་རྗེས་མར་ཁོའི་བདེན་རྫུན་
ཤན་འབྱེད་པའི་རིག་པ་ཉམས་པ་རེད་ཅེས་གསུངས། གལ་སྲིད་ཁང་
མེན་ཞེ་ནས་མོས་མཐུན་བྱུང་ཚེ་ཁོས་ཡིག་འབྲུ་ན་གཅིག་ཀྱང་མ་བརྗེ་
བར་དཔྱད་བརྗོད་དུམ་བུ་འདི་ཇི་མ་ཇི་བཞིན་དུ་ཁོང་ཉིད་ཀྱི་བདག་པོ་
གཉིས་པ་སྟེ་ལཱུའུ་ཝེ་སི་སྐུ་ཕྲེང་བཅུ་གཅིག་པར་དཔྱད་འཇོག་གནང་
བར་དྲངས་ཆོག་པ་གདོན་མི་ཟ་སྟེ། རྒྱལ་བོ་འདི་ཞལ་ཁ་དམ་པས་སྐུ་
ཉིད་ཀྱིས་དེ་སྔ་དངོས་གནས་མནར་གཅོད་ཚད་མེད་མྱངས་དགོས་པ་
བྱུང་སོང་། ཕེ་ཐ་གྷི་རི་སི་ལགས་ཀྱི་འབྲུ་གསུམ་ལེགས་བཤད་སེམས་
མ་བཟའ་ཞེས་པའི་ཚིག་དོན་གོ་བར་དཀའ་ཡང་གོ་བདེར་བཀྲལ་
ཆོག་སྟེ། གལ་སྲིད་མུན་ནག་འདོམས་འཇལ་བྱས་ཏེ་ཁ་གསལ་ཚིག་
གསལ་གྱིས་གོ་བདེ་བར་འཆད་དགོས་པ་བྱུང་ཚེ། དེའི་དོན་ནི་སེམས་
གཏམ་ཤོད་སའི་གྲོགས་ཀྱིས་ཕོངས་པའི་མི་ནི་མི་སེམས་རློན་པ་ཁྱུར་
མིད་གཏོང་མཁན་རང་རེད་ཅེས་པའོ། །དེ་ལས་ཀྱང་བློ་ཡེར་བ་ཞིག་ལ།
རང་སེམས་ཀྱི་སྙིང་གཏམ་སྦ་གསང་མེད་པར་གྲོགས་པོའི་མདུན་སར་
162

བྷེའེ་ཁིན་གྱི་ཐོར་རྩོམ།
ལུད་པས་ཕན་ཚུན་གོ་ལྡོག་པའི་མཇུག་འབྲས་ཐ་དད་པ་གཉིས་བསྐྱེད་
པར་འགྱུར་ཏེ། གཅིག་ཏུ་ན་དགའ་བ་ལྡབ་འགྱུར་གྱིས་འཕེལ་བར་
འགྱུར་ཞིང་གཞན་དུ་ན་སྐྱོ་བ་ལྡབ་འགྱུར་གྱིས་འཕྲི་བར་འགྱུར་ཏེ།
དགའ་སྤྲོའི་འགྱུ་བ་གྲོགས་ཀྱི་མདུན་སར་ལུད་པར་ཀུན་གྱིས་དགའ་
བ་དཔག་མེད་རྒྱས་པར་བཤད་ཅིང་། སེམས་ཀྱི་སྐྱོ་བ་གྲོགས་ཀྱི་སྙན་
དུ་ལུད་པར་སྐྱོ་བའི་སྨུག་པ་དར་ཅིག་སེལ་བར་ནུས། མཛའ་བརྩེ་ཡིས་
ཏག་ཏག་གསེར་བཙོའི་ལག་རྩལ་བ་དག་གི་ནོར་བུ་མི་ལུས་ལ་ཕན་ཆེ་
བ་བཞིན་མིའི་ནང་སེམས་ཀྱིས་ན་ཟུག་འཇོམས་པར་ནུས་ཏེ། ནོར་
བུས་མིའི་ལུས་པོར་ཐེབས་པའི་ཤུགས་རྐྱེན་ཏག་ཏག་དེ་ལས་ལྡོག་ཀྱང་
ངོ་བོའི་ཆ་ནས་གནོད་ལས་ཕན་ཆེ། ང་ཚོས་གསེར་བཙོའི་ལག་རྩལ་
བར་འུད་བསྟོད་མ་བྱས་ཀྱང་ནམ་རྒྱུན་དེ་དང་ཆ་འདྲ་བའི་དཔེ་གསོན་
པོ་ཞིག་ཀུན་གྱིས་མིག་མཐོང་ལག་ཟིན་ཏུ་གྱུར་ཡོད་པ་སྟེ། འབྲས་ལྡན་
ཕུང་གཉིས་སྦྱར་བ་ན། །འབྲས་བུ་ཕུང་གསུམ་འབྱུང་འགྱུར་ཞིང༌། །དགེ་
བའི་ལེགས་ཚོགས་ཉེར་བསྡུས་ཏེ། །སྔ་ན་མེད་པའི་བྱེད་ནུས་ཐོན། །དེ་
དང་དེ་ཡི་དུས་མཉམ་དུ། །ཕྱི་རོལ་ཡུལ་གྱི་ཤུགས་རྐྱེན་དག །གཞོམ་
པར་ངེས་པ་ཆོས་ཉིད་ཡིན། །འཇིག་རྟེན་ཁམས་ཀྱི་བྱ་དངོས་ཐམས་
ཅད་ཆོས་ཉིད་འདིའི་རྗེས་སུ་འཇུག་ལྡོག་བྱེད་ཅིང་མིའི་སེམས་ཁམས་
ཀྱང་དེ་ལས་མ་འདས། ཏག་ཏག་མཛའ་བརྩེའི་བྱེད་ནུས་རིགས་དང་བོ་
ནི་མིའི་ནང་སེམས་བདེ་ཐང་ཡོང་བར་ཤིན་ཏུ་ཕན་ཆེ་བ་ནང་བཞིན།
163

བོད་འགྱུར་རིག་གནས་དཔེ་ཚོགས།
མཛའ་བརྩེའི་བྱེད་ནུས་རིགས་གཉིས་པ་ནི་མིའི་བསམ་བློ་འཐུས་ཚང་
དུ་ཆགས་པར་ཕན་ནུས་ཆེ་བར་བཤད་དེ། མཛའ་བརྩེ་ཡིས་མིའི་ནང་
སེམས་ཀྱི་རླུང་འཚུབ་དང་དྲག་ཆར་དེ་དྲོད་འཇམ་གྱི་ཉི་འོད་ལ་བསྒྱུར་
ནུས་ཤིང་།སེམས་ཀྱི་མ་རིག་པའི་རྨོངས་མུན་དེ་ཡང་ཤེས་རིག་གི་སྣང་
བས་སེལ་ནུས། འགྱུར་ལྡོག་འདི་གྲོགས་པོའི་ཞལ་ཏ་གནང་བ་ཁོ་ནའི་
དྲིན་དུ་འཛིན་མི་རུང་སྟེ། དོན་དུ་ཞལ་ཏ་ལྕག་འདེབས་མ་གནང་བའི་
སྔོན་ལ། དཀའ་གནད་ཀྱི་མདུད་པ་གྲོལ་བར་དཀའ་བའི་དོན་དག་
གང་ལ་ཐུག་ཀྱང་ཉེ་གནས་ཀྱི་མི་ལ་བློ་དྲིས་ནས་གྲོས་བཏབ་ཚེ། ཁོའི་
བློ་ཡི་སྒོ་འཕར་ཡངས་མོར་ཕྱེས་ཏེ། རིག་པ་ཀློང་དུ་བརྡོལ་ནས་སེམས་
ཀྱི་འཆར་སྒོ་སྣ་ཚོགས་མངོན་པར་མཚོན་ཐུབ་ཅིང་།གོ་རིམ་ལྡན་པའི་
སྒོ་ནས་ནང་སེམས་ལ་ཕྱི་དོར་བྱ་ནུས་པ་མ་ཟད། རང་ཉིད་ཀྱི་བསམ་
ཚུལ་སྐད་ཆའི་གཟུགས་སུ་མངོན་དུས་ཅི་ལྟ་བུ་ཞིག་ཡིན་པ་རྟོགས་
པའི་མཐའ་མར་སྔར་ལས་ཀྱང་ཐབས་ལ་མཁས་པར་འགྱུར། འདི་ནི་
ཏག་ཏག་ཉིན་ཞག་གཅིག་ལ་བསམ་བློ་གཏོང་བ་ལས་དུས་ཚོད་གཅིག་
ལ་གླེང་མོལ་བྱས་པས་དགའ་ཟེར་བ་དང་ཅིས་མི་འདྲ་ཨང་། ཐི་མེ་སི་ཥི་
ཁི་ལཱེ་ཟི་ཡིས་པར་ཟིག་གི་རྒྱལ་བོར་གདམས་པའི་ཚིག་ནི་བདེན་པར་
འཁུམས་ཏེ། "སྐད་ཆ་ནི་ཐད་དུ་བརྒྱངས་པའི་འགེལ་གྲུམ་དེ་ཡིན་ན།
སེམས་ཀྱི་འཆར་སྒོ་མ་ལུས་དེའི་སྟེང་གི་རྒྱན་རིས་སུ་མངོན་ཡོད། སེམས་
དང་བསམ་པ་ནི་ཏག་ཏག་འགེལ་གྲུམ་ལྟེབ་མ་དེ་ཡིན་ན། སེམས་ཀྱི་
164

བྷེའེ་ཁིན་གྱི་ཐོར་རྩོམ།
འཆར་སྒོ་ནི་དེའི་ཁུགས་སུ་བསྒྲིལ་ནས་བཏུམ་ཡོད་པ་རེད།" མཛའ་བརྩེ་
ཡིས་མིའི་བློ་སྒོ་འབྱེད་ནུས་པའི་ངོས་ཐད་ནས་བཤད་ན། ཞལ་ཏ་གནང་
མཁས་ཀྱི་གྲོགས་པོའི་རིགས་ཁོ་ནར་གཟས་པ་ནི་ཡེ་ནས་མིན་ཏེ། གལ་
སྲིད་གྲོགས་པོ་འདིའི་རིགས་མེད་པའི་ཚེ་ནའང་སྐྱེ་བོ་དག་གིས་རང་གི་
སྐད་ཆའི་སྦྱོར་བ་ལ་བརྟེན་ནས་ཉིད་ཀྱི་བསམ་ཚུལ་མངོན་པར་མཚོན་
ནུས་ཏེ། ང་ཚོས་གྲི་རྡར་བའི་སྐབས་སུ། གྲི་ཁ་ཅི་འདྲ་རྣོ་ནའང་གྲི་དེ་བརྡར་
སའི་རྡོ་ལ་གནོད་མི་ཚུགས་པ་བཞིན་ནོ། །ཚིག་བརྒྱ་མདོར་དྲིལ་ན། ང་
ཚེས་འཇིམ་བརྙན་དང་ཡང་ན་བརྙན་རིས་ཤིག་ལ་སྙིང་གཏམ་འཆད་
དགོས་པ་བྱུང་ཡང་། བཤད་འདོད་པའི་སེམས་ལ་གང་དྲན་ཐམས་ཅད་
ཁོག་ལ་བཅུག་ནས་རུལ་དུ་འཇུག་མི་རུང་ངོ་། །མཛའ་བརྩེའི་བྱེད་ནུས་
རིགས་གཉིས་པ་དེར་གསལ་འགྲེལ་ཡང་དག་ཅིག་བྱ་ཆེད། གུས་པོས་
འ་ཆེ་ཡང་གོམ་གང་མདུན་སྤོས་ཀྱིས་མ་གཞིར་ཀུན་ལ་རྒྱུས་མངའ་
གསལ་ཁ་མ་ཐོན་པའི་གནད་དོན་དེའི་སྐོར་གླེང་བར་བྱ་སྟེ། དེ་ནི་
གྲོགས་པོའི་ཞལ་ཏ་རེད། ཧེ་ར་ཁི་ལཱའེ་ཋི་སི་ཡིས་ཕྱོགས་སུ་མ་ལྷུང་
བའི་ལྟ་ཚུལ་ནི་བློ་གྲོས་ཀྱི་དྭངས་མ་ཡིན་ཞེས་གོ་བར་དཀའ་བའི་
ལེགས་བཤད་ཅིག་གདམས་མྱོང་། དྲང་མོར་བཤད་ན་གྲོགས་པོར་
གྲོས་བསྡུར་བྱས་པ་བརྒྱུད་ནས་བྱུང་བའི་ལྟ་ཚུལ་དེ་རང་གཅིག་པུའི་
བསམ་གཞིག་བཏང་བ་ལས་བྱུང་བའི་ལྟ་ཚུལ་ལས་དྲང་སྙོམས་དང་
འཐུས་ཚང་ཡིན་པ་སྨྲོས་མ་དགོས་ཏེ། མི་གཅིག་གི་རྒྱུད་ཀྱི་ཤེས་པ་
165

བོད་འགྱུར་རིག་གནས་དཔེ་ཚོགས།
དང་དྲན་ཚུལ་དེ་སྒེར་གྱི་དགའ་མོས་དང་གོམས་གཤིས་ཀྱིས་བསླད་
ཡོད་པས་སོ། །དེའི་རྐྱེན་གྱིས་གྲོགས་ཀྱིས་བཏོན་པའི་གྲོས་གཞི་དང་
རང་གི་འདོད་བློ་གཉིས་ལ་གནམ་སའི་ཁྱད་པར་ཡོད་དེ། ཏག་ཏག་
གྲོགས་པོའི་ཤ་ཚ་བའི་སྙིང་གཏམ་དང་ངོ་བསྟོད་ཀྱི་གཅམ་བུའི་ཚིག་
གཉིས་ལ་ཁྱད་པར་ཆེན་པོ་ཡོད་པ་བཞིན་ནོ། །འཇིག་རྟེན་དུ་རང་ཉིད་
ལ་ངོ་བསྟོད་བྱེད་འདོད་མཁན་དེ་རང་ཉིད་ཡིན་ལ། རྒྱུད་ཀྱི་རང་རློམ་
དང་ང་རྒྱལ་འཇོམས་པའི་གཉེན་པོ་ནི་གྲོགས་ཀྱི་ཤ་ཚའི་དྲན་སྐུལ་
ལས་མ་འདས། སྤྱིར་བཏང་དུ་ཤ་ཚའི་དྲན་སྐུལ་ལ་མིའི་སྤྱོད་པའི་
ཕྱོགས་དང་ལས་ཀའི་ཕྱོགས་ཏེ་གཉིས་འདུ། མིའི་སྤྱོད་པའི་ཆ་ནས་
བཤད་ན་སེམས་ཁམས་བདེ་ཐང་ཡོང་བའི་སྨན་གྱི་མཆོག་ནི་གྲོགས་
པོས་ཡང་དང་ཡང་དུ་ནན་གྱིས་གནང་བའི་ཤ་ཚའི་དྲན་སྐུལ་ལས་མ་
འདས། ནམ་རྒྱུན་རང་གཅུན་ནན་མོ་བྱས་ཚེ་ལན་རེར་ཁ་གཟེར་ཚིག་
གནག་ལས་གཡོལ་དཀའ་ཞིང་། དགེ་བའི་ལས་ལ་བསྐུལ་བའི་ལུགས་
ཀྱི་བསྟན་བཅོས་ལ་མཇལ་ཚེ་སྙིང་བོས་དབེན་སྙམ་སྐྱེས་འོངས་པས།
གྲོགས་ཀྱི་ཤ་ཚའི་དྲན་སྐུལ་ལས་ལྷག་པ་ཞིག་གཞར་ཡང་མི་འདུག
བཤད་ཡོང་ན་དངོས་གནས་བསམ་ཡུལ་ལས་འདས་པ་ཞིག་སྟེ། སྔོན་
བྱོན་དམ་པ(ལྷག་པར་དུ་དཔའ་མཛངས་རྟུལ་ཕོད་ཅན)ཕལ་མོ་ཆེ་
ཡིས་གྲོགས་ཀྱི་ཤ་ཚའི་དྲན་སྐུལ་ལ་མ་ཉན་པར་བྱས་ཉེས་ཚབས་ཆེན་
བཟོས་ནས་རང་གི་མཚན་སྙན་དང་མདུན་ལམ་བརླག་པ་རེད། ཏག་
166

བྷེའེ་ཁིན་གྱི་ཐོར་རྩོམ།
ཏག་སེའེན་ཋི་ལྗེའེམ་ཟི་ཡིས་བཤད་པ་བཞིན་མི་དེའི་རིགས་ཀྱིས་
སྐབས་འགར་མེ་ལོང་དུ་ལྟ་བཞིན་ཡོད་ནའང་ཁ་ཕྱིར་འཁོར་བའི་ཚུན་
ནས་རང་ཉིད་ཀྱི་སྣང་བརྙན་རྦད་དེ་བརྗེད་པ་རེད། ལས་ཀའི་ཆ་ནས་
བཤད་ན། སྐབས་དང་སྐབས་སུ་ཁྱོད་ཀྱིས་རང་སྣང་གང་ཤར་གྱིས་
མིག་ཟུང་ཅེར་ནས་བལྟས་པ་དང་མིག་ཡ་གཅིག་གིས་བལྟས་ནས་
མཐོང་བའི་བྱ་དངོས་གཅིག་འདྲ་ཡིན་པའམ། ཡང་ན་ལྟ་མཁན་དོན་
ལ་རྨོངས་ཤིང་བྱེད་པོའི་སེམས་ལ་གསལ་བར་སྙམ་པའམ། ཡང་ན་
ཁོང་ཁྲོས་མྱོས་པའི་སྐྱེས་བུ་དེ་གསལ་བྱེད་ཉེར་བཞི་ངག་ལ་སྐྱོར་བའི་
མི་ལས་བློ་རིག་གྲུང་བར་སྙམ་པ་དང་། ཡང་ན་མེ་མདའ་ལག་པས་
སྐྱོར་བ་དང་མེ་མདའ་འདེགས་སྐྱོར་སྒྲོམ་ལ་བཞག་པ་གཉིས་ལ་ཡོ་
གཟུར་གྱི་ཁྱད་པར་མེད་པར་བསམ་པ་སོགས་མདོར་ན་ཁྱོད་ཀྱིས་རང་
འདོད་རང་ཤེད་ཀྱིས་བྱིས་བློ་དང་ཁེངས་དྲེགས་འདྲེས་མའི་འཆར་སྒོ་
སྣ་ཚོགས་བྱས་ཏེ། རང་ཉིད་ནི་ཡོད་ཚད་ཀྱི་ཡོད་ཚོད་ཡིན་སྙམ་ཆོག
ཡིན་ཡང་ཡིན་མིན་བཅོ་བརྒྱད་ཐམས་ཅད་ལ་འཆར་ཡན་སྣ་ཚོགས་
བྱས་ཚར་རྗེས་ཁྱོད་ཀྱིས་གཞི་ནས་ཤ་ཚ་བའི་དྲན་སྐུལ་ཁོ་ནས་ད་
གཟོད་ཉེས་པ་བསྲིངས་ནས་དགེ་བའི་ལས་ལ་སྐུལ་ནུས་པའི་ཚུལ་
རྟོགས་ནུས། གལ་སྲིད་མི་ཞིག་གིས་ཁོ་རང་ཤ་ཚའི་དྲན་སྐུལ་དང་དུ་
ལེན་སྤྲོ་བོ་ཡོད་པར་བསམ་ན། ཐར་ཐོར་གྱི་རྣམ་པས་དོན་དག་འདིའི་
སྐོར་མི་འདི་དང་བགྲོ་གླེང་བྱེད་ཅིང་དོན་དག་ཅིག་ཤོས་དེ་མི་གཞན་
167

བོད་འགྱུར་རིག་གནས་དཔེ་ཚོགས།
ཞིག་ལ་བགྲོ་གླེང་བྱེད། འདི་ནི་ཐབས་ལེགས་ཤོས་ཤིག་ཡིན་དུ་སྲིད་
ཀྱང་ཁོ་རང་ཉེན་ཁ་མི་འདྲ་བ་གཉིས་བརྒྱུད་དགོས་པ་སྟེ། གཅིག་བྱས་
ན་ཁོ་ལ་ཤ་ཚ་བའི་སྙིང་གཏམ་དམར་རྗེན་དུ་འཆད་མི་སྲིད་དེ། རྒྱུ་
མཚན་ནི་བློ་ཉེ་བའི་གྲོགས་པོ་ལས་གཞན་ཇུས་གཞི་འདོན་སྐབས་
སྒེར་གྱི་ཁེ་ཕན་ལ་བསམ་བློ་མི་གཏོང་མཁན་ཧ་ཅང་ཉུང༌། གཉིས་བྱས་
ན་མ་གཞིར་ཇུས་གཞི་དེ་དགེ་བའི་སེམས་ཀྱིས་ཀུན་ནས་བསླངས་
པར་ངེས་ཀྱང་བློས་འཁེལ་མིན་བཤད་དཀའ་ཞིང་། ཐ་ན་གནོད་པའི་
རྒྱུ་རུ་མི་འགྱུར་བའི་ངེས་པ་གཞར་ཡང་མེད་པས་ན། ཇུས་གཞི་དེ་
གཡང་གི་གཞི་མ་ཡིན་ལ་ཆག་སྒོའི་འབྱུང་རྩ་རུའང་འགྱུར་ངེས་ཏེ།
ནམ་ཞིག་ཁྱོད་ལ་གཅོང་ནད་ཅིག་ཕོག་ནས་སྨན་པར་བསྟེན་དགོས་
བྱུང་སྟེ། གང་སར་སྨན་པ་བསྟེན་པའི་སྐབས་ཤིག་ལ་གཅོང་ནད་གསོ་
བཅོས་བྱེད་པར་མཁས་ཀྱང་ཁྱོད་ཀྱི་གཟུགས་གཞིའི་གནས་ཚུལ་མི་
ཤེས་པའི་སྨན་པ་ཞིག་ལ་འཕྲད་པ་དང༌། སྨན་པ་དེས་ཕྱོགས་གཅིག་
ནས་ཁྱོད་ཀྱི་ནད་གཞི་གསོ་བར་ནུས་ཀྱང་ཕྱོགས་གཞན་ཞིག་ནས་
ཁྱོད་ཀྱི་བདེ་ཐང་བརླགས་ཏེ་ཏག་ཏག་ནད་གཞི་གསོས་ནས་ནད་པ
བསད་པའི་དཔེ་རུ་ཆགས་འགྲོ། དེ་ལྟ་ནའང་ཁྱོད་ལ་ཐབས་ཇུས་འདོན་
རོགས་གནང་མཁན་དེ་ཁྱོད་ཀྱི་ཕྱི་ནང་གསང་གསུམ་ལ་རྒྱུས་མངའ་
ཆེན་པོ་ལྡན་མཁན་ཞིག་ཡིན་ཚེ། དེས་ཁྱོད་ཀྱི་མིག་སྔའི་དཀའ་ཁག་
སེལ་རོགས་གནང་བའི་ཞོར་དུ་དགོས་མེད་ཀྱི་འོ་བརྒྱལ་མི་བཟོ་བར་
168

བྷེའེ་ཁིན་གྱི་ཐོར་རྩོམ།
ཡིད་གཟབ་བྱེད་པར་ངེས། དེའི་རྐྱེན་གྱིས་ང་ཚོས་བསམ་འཆར་ཐར་
ཐོར་ལ་བརྟེན་མི་རུང་། དེས་ནམ་རྒྱུན་དགོས་མེད་ཀྱི་ཟིང་ཆ་བསླངས་
ནས་དོན་མེད་ཀྱི་ནོར་འཁྲུལ་བཟོས་འགྲོ་བས། བསྒྲུབ་བྱའི་ལས་དོན་
ལེགས་འགྲུབ་འབྱུང་བར་དགོས་ངེས་ཀྱི་མཛུབ་སྟོན་གནང་དཀའོ།།

ལེའུ་གསུམ་པ།
བུ་དང་བུ་མོའི་ཆེད་དུ་ཁྱིམ་ནོར་གསོག་པ་ནི་བྱིས་པར་ཤ་ཚ་བ་
མ་ཡིན་ནོ། །ཁོ་ཚོས་ལོ་ན་ཕྲ་བའི་ལྟ་རྒྱ་མཐོང་རྒྱ་ཆུང་བའི་དུས་སུ་ཕ་
མའི་ཤུལ་བཞག་བདག་འཛིན་བྱས་ཚེ། ཁྱིམ་ནོར་འདིས་ཧམ་སེམས་
ཚ་བོའི་ཁྲ་གླག་གི་ཁྱུ་ཚོགས་བཀུག་ནས་ཁོ་ཚོའི་མཐའ་འཁོར་དུ་
རུབ་ནས་འཚངས་འོངས་ཤིང་དེ་དག་གི་གཟན་དུ་འགྱུར་ཉེན་ཆེའོ། །

འཛད་སྤྱོད་གླེང་བ།
རྒྱུ་ནོར་གྱི་རིན་ཐང་དེ་འཛད་སྤྱོད་ལས་མངོན་འོང་ཞིང་འཛད་
སྤྱོད་བྱེད་སྐབས་མཚན་སྙན་དང་དགེ་རྩ་གཞི་མར་འཛིན་དགོས། རྒྱུ་
ནོར་འབོར་ཆེན་འཛད་སྤྱོད་བྱེད་ན་ངེས་པར་དུ་དེར་སྤྱོད་སྒོ་དང་རིན་
ཐང་ཡོད་མེད་ཀྱིས་གཞལ་དགོས་ཏེ། ཕལ་ཆེ་བས་ལྷ་ཡུལ་གྱི་ཞིང་
ཁམས་དང་མི་ཡུལ་གྱི་རྒྱལ་ཁམས་ཀྱི་ཆེད་དུ་དབུལ་ཕོངས་ཁྱིམ་
སྟོངས་སུ་གྱུར་ཀྱང་བློ་འགྱོད་གཏན་ནས་མི་བྱེད། ཡིན་ཡང་ཉིན་རྒྱུན་
འཚོ་བའི་ཁྲོད་རང་གི་འཁོས་ཀ་ལྟར་གང་འཚམ་གྱིས་འཛད་སྤྱོད་བྱེད་
པ་ལས་འགྲོ་གྲོན་ཡོང་འབབ་ལས་བརྒལ་མི་རུང་། ཞབས་འབྲང་བའི་
གཡོ་འོག་ཏུ་མི་ཚུད་པར་སེམས་ཞིབ་མོས་བཀོད་སྒྲིག་གང་འཚམ་
བྱས་ཏེ་འཛད་སྤྱོད་ཀྱི་དངུལ་གྲངས་གཞན་གྱི་ཚོད་དཔག་ལས་བརྒལ་
མི་རུང་།
གལ་སྲིད་ཁྱོད་ཀྱིས་ཡོང་སྒོ་དང་འགྲོ་གྲོན་དོ་མཉམ་ཡོང་བར་
འདོད་ན། ཉིན་རྒྱུན་འཚོ་བའི་ཁྲོད་ཡོང་འབབ་ཀྱི་ཕྱེད་ཀ་ལས་འཛད་
སྤྱོད་གཏོང་མི་རུང་ལ། གལ་སྲིད་ཁྱོད་རང་ཕྱུག་པོ་ཆགས་འདོད་ན་

བོད་འགྱུར་རིག་གནས་དཔེ་ཚོགས།
ཡོང་འབབ་ཀྱི་སུམ་ཆའི་གཅིག་ཙམ་ལས་འཛད་སྤྱོད་གཏོང་མི་རུང་།
སྐྱེས་ཆེན་དམ་པས་རང་གི་རྒྱུ་ནོར་གྱི་གནས་ཚུལ་འདྲི་ཞིབ་དང་
རྩད་གཅོད་བྱེད་པ་ནི་ངོ་ཚ་དགོས་པ་ཞིག་གཞར་ཡང་མིན། འགའ་
ཤས་ཀྱིས་རྒྱུ་ནོར་ལ་འདྲི་གཅོད་མི་བྱེད་པ་ནི་སྣང་མེད་བྱས་པ་ཡེ་ནས་
མིན་ཏེ། རང་ཉིད་ཀྱི་ལོངས་སྤྱོད་ཉམས་བཞིན་པ་རྟོགས་ཚེ་ཞོ་ལྟར་
ཆགས་པའི་ཞི་འཇམ་གྱི་སེམས་དཀྲུག་པར་དོགས་པས་ཡིན། གལ་
སྲིད་ཤ་ཁྲག་གདོས་བཅས་ཀྱི་ཕུང་བོར་རྨས་སྐྱོན་ཕོག་ཚེ་དུས་ལྟར་
སྨན་བཅོས་མ་བྱས་ན་དྲག་སྐྱེད་འབྱུང་གཏན་ནས་མི་སྲིད། རང་གི་རྒྱུ་
ནོར་ལ་རྩིས་ཞིབ་མི་བྱེད་པའི་སྦྱིན་བདག་རྣམས་ཀྱིས་འབྲེལ་ཡོད་ཀྱི་
མི་སྣ་བཀོད་སྒྲིག་གང་འཚམ་བྱེད་རྒྱུ་གནད་ཆེ་ཞིང་། དུས་དང་དུས་
མིན་དུ་དཀོར་གཉེར་རྙིང་བ་དབྱུང་ནས་གསར་བ་གླ་བར་བྱ་སྟེ། ལྟོས་
བཅས་ཀྱིས་བཤད་ན་དཀོར་གཉེར་གསར་བ་སེམས་ཆུང་གཟབ་ནན་
ཆེ་ཞིང་གཡོ་ཇུས་གྱི་སྦྱོར་ངན་ལ་དེ་འདྲའི་བྱང་ཆ་མེད། ནམ་རྒྱུན་རང་
གི་རྒྱུ་ནོར་ལ་རྩིས་ཞིབ་མི་བྱེད་མཁན་གྱིས་ཁྱིམ་གྱི་ཡོང་འབབ་དང་
འགྲོ་གྲོན་གཏན་འཁེལ་གསལ་བོ་བྱེད་དགོས། ཕྱོགས་གཅིག་ནས་
འགྲོ་གྲོན་ཆེ་ན་ཅིག་ཤོས་ནས་གྲོན་ཆུང་བྱ་དགོས་ཏེ། དཔེར་ན་བཟའ་
བཏུང་གི་ཕྱོགས་ནས་འགྲོ་གྲོན་ཆེ་ན་རྒྱན་གོས་ཀྱི་ཕྱོགས་ནས་གྲོན
ཆུང་བྱ་དགོས།
གལ་སྲིད་གཞིས་ཀ་རྒྱས་ཤོམ་ཆེ་ན་ལྷས་ར་བབ་ཆགས་བྱེད་
174

བྷེའེ་ཁིན་གྱི་ཐོར་རྩོམ།
དགོས། གང་སར་རྒྱས་སྤྲོས་ཆེ་དྲགས་ན་འགྲོ་གྲོན་ཆེ་བས་ཁྱིམ་གྱི་
འབྱོར་བ་རྒུད་འགྲོ། ཐུང་ཐུང་མྱུར་མྱུར་ལ་བུ་ལོན་འཇལ་བའང་ཡུན་
རིང་ཕྱིར་འགྱངས་བྱས་པ་བཞིན་ཕན་ལས་གནོད་ཆེ་སྟེ། ཏག་ཏག་
གོང་ཁེའི་འགྲེམ་ཚོང་བྱེད་པར་རེམ་པ་དེ་ཚོང་ཟོག་གི་སྐྱེད་ཀ་ལྷག་
མ་རྩིས་སྤྲོད་པ་བཞིན་གྱི་གྱོང་གུན་རག་པ་ལྟ་བུའོ། །དབུགས་ཐེངས་
གཅིག་གིས་བུ་ལོན་གཅིག་ཀྱང་མ་ལུས་པར་འཇལ་མཁན་དེ་ཡང
བསྐྱར་དངུལ་བུན་ལེན་པའི་ལམ་དུ་འགྲོ་ཉེན་ཆེ་བ་སྟེ། ཁོས་མིག་
སྔའི་དཀའ་ངལ་སེལ་བའི་མཐར་གོམས་ངན་རོ་ལངས་རྒྱག་པར་ངེས།
ལྡོག་སྟེ་བུ་ལོན་ཡུན་གྱིས་འཇལ་མཁན་དག་ལ་གྲོན་ཆུང་བསྲི་ཚགས་
བྱེད་པའི་གོམས་གཤིས་ཆགས་པར་འགྱུར་ཏེ།དེས་ཁོའི་བསམ་བློ་དང་
འཚོ་བར་ཕན་པ་ཆེན་པོ་ཐོགས་ངེས་ཡིན།
ཁྱིམ་གྱི་འབྱོར་བ་རྒྱས་པར་གནད་དོན་ཕྲན་ཚེགས་ཀྱི་རིགས་ལ་
སྣང་ཆུང་གཏན་ནས་བྱ་མི་རུང་། ཁེ་ཕན་ཆུང་ངུ་རག་པར་ཤི་འཐབ་
རོ་འཐབ་བྱེད་པ་ལས་དགོས་མེད་ཀྱི་འགྲོ་གྲོན་ཉུང་དུ་གཏོང་བ་དགའ།
གལ་སྲིད་དུས་ཡུན་རིང་བོར་བསྟུད་མར་འགྲོ་གྲོན་འབོར་ཆེན་གཏོང་
དགོས་ཚེ་ངེས་པར་དུ་ཐུགས་གཟབ་གནང་དགོས་ལ། ཡུན་ཐེངས་
གཅིག་ལ་འཛད་སྤྱོད་འབོར་ཆེན་གནང་དགོས་བྱུང་ཚེ་གཏོང་ཕོད
ཆེན་པོ་གནང་ཡང་སྐྱོན་ཆེན་པོ་མི་འདུག་སྙམ།

སྟོབས་ལྡན་རྒྱལ་ཁབ་སྐྱོང་ཐབས་གླེང་བ།
ཨཨ་ཐེ་ནའེ་ཡན་ཋེ་མེ་སི་ཥེ་ཀལ་གྱི་གསུངས་པ་ལ་རང་གི་བྱས་
རྗེས་ངོམ་སོ་བྱེད་པའི་ཁེངས་དྲེག་དང་རང་རློམ་འདྲེས་ཀྱང་ཀུན་གྱིས་
བསླུ་བ་མེད་པའི་གདམས་ངག་ཅིག་ཏུ་བསམ་སྟེ་ནམ་རྒྱུན་གཞན་ལ་
གདེང་འཇོག་བྱེད་པའི་ལུང་དུ་འདྲེན་གྱི་ཡོད་དེ། ཐེངས་ཤིག་ལ་གསོལ་
སྟོན་ག་གེ་མོའི་སྟེང་དུ་མི་ཞིག་གིས་ཁོ་ལ་རྒྱུད་མངས་དཀྲོལ་བའི་རེ་
བ་ཞུས་པར། ཁོས་ང་རང་རྒྱུད་མངས་དཀྲོལ་བར་མཁས་པོ་མེད་ཀྱང་
མཁར་གྲོང་ཆུང་ངུ་ཞིག་སྟོབས་འབྱོར་ལྡན་པའི་རྒྱལ་ཁབ་ཅིག་ཏུ་
བསྒྱུར་ཐུབ་ཅེས་གསུངས་མྱོང་།
སྐད་ཆ་འདིས་སྲིད་གཞུང་གི་དཔོན་རིགས་ཁག་ལ་འཇོན་ཐང་
མི་འདྲ་བ་རིགས་གཉིས་ཡོད་པ་གསལ་བཤད་བྱས་འདུག གལ་ཏེ་
སྲིད་གཞུང་གི་དཔོན་རིགས་དག་ལ་གཟབ་ནན་གྱིས་ཞིབ་བཤེར་
ཐེངས་ཤིག་བྱེད་པའི་དབང་དུ་བྱས་ཚེ། མི་སེར་དཀྱུས་མ་རྣམས་ཀྱིས་
ཁོང་ཅག་ལས་མཁར་གྲོང་ཆུང་ངུ་ཞིག་སྟོབས་འབྱོར་ལྡན་པའི་རྒྱལ་
ཁབ་ཅིག་ཏུ་བསྒྱུར་ནུས་པའི་སྐྱེས་བུ་དག་གིས་རྒྱུད་མངས་དཀྲོལ་མི་
176

བྷེའེ་ཁིན་གྱི་ཐོར་རྩོམ།
ཤེས་པ་རྟོགས་ནུས་ཏེ། ཏག་ཏག་རྒྱུད་མངས་དཀྲོལ་བར་མཁས་པའི་
སྒྱུ་རྩལ་བ་རྣམས་ལ་མཁར་གྲོང་ཆུང་ངུ་ཞིག་སྟོབས་འབྱོར་ལྡན་པའི
རྒྱལ་ཁབ་ཅིག་ཏུ་བསྒྱུར་བའི་འཇོན་ཐང་མེད་པར་མ་ཟད། ལྡོག་སྟེ་ད་
དུང་དེ་ལས་གཞན་པའི་འཇོན་ཐང་ལྡན་ངེས་ཏེ། སྟོབས་འབྱོར་མངའ་
ཐང་རྒྱས་པའི་རྒྱལ་ཁབ་ཅིག་འོབས་དོང་དུ་འདྲེན་ནུས། དེ་བས་ན་
དཔོན་རིགས་མང་བོ་ཞིག་གིས་འཇོན་ཐང་དང་ནུས་པ་འདིའི་རིགས་
ལ་བརྟེན་ནས་རྒྱལ་བོའི་ཐུགས་མཉེས་པར་བྱས་ཤིང་མི་སེར་རྣམས་
ཀྱིས་བསྟོད་པའི་མེ་ཏོག་འབུལ་བའི་ཡུལ་དུ་གྱུར་པ་ནི་སྨོས་མ་དགོས།
དེ་བས་འཇོན་ཐང་དང་ནུས་པ་འདིའི་རིགས་ལ་རྒྱུད་མངས་དཀྲོལ་
བ་ཞེས་པ་ལས་ལྷག་པའི་མིང་འོས་འཚམ་ཞིག་གདགས་པར་དཀའ།
གླེང་རིན་མེད་པའི་འཇོན་ཐང་དང་ནུས་པ་དེའི་རིགས་ཀྱིས་རེ་ཞིག་མི་
སེམས་མགུ་བར་བྱས་ཏེ་རང་གི་ལ་རྒྱ་འཛིན་ཐུབ་ཀྱང་། རང་གི་ཞབས་
འདེགས་ཞུ་ཡུལ་དུ་གྱུར་པའི་རྒྱལ་ཁབ་ཀྱི་འཕེལ་རྒྱས་ལ་ཕན་ཐོགས་
ཏིལ་འབྲུ་ཙམ་ཡང་མི་ཐོན།
བློན་ཆེན་མི་དྲག་འགའ་ཤས་ཤིག་ཚད་ལྡན་ཡིན་པར་བསྙད་
ཆོག་སྟེ། ཁོ་ཚོས་རྒྱལ་ཁབ་ཀྱི་ལས་དོན་ལ་ཇུས་ཐག་གཅོད་པའི་ཚེ་ན་
ཉམས་ཉེན་དང་ཟིང་ཆ་དོད་པོའི་གནོད་འཚེ་ཆེན་པོ་མི་བཟོ་ནའང་།
ཁོ་ཚོར་རྒྱལ་ཁབ་སྟོབས་དང་ལྡན་ཞིང་རྒྱལ་མཛོད་ནོར་གྱིས་ཕྱུག་པ།
མངའ་ཐང་དར་ཞིང་རྒྱས་པའི་ལམ་སྣ་འདྲེན་པའི་ནུས་པ་ནི་གཞར་

བོད་འགྱུར་རིག་གནས་དཔེ་ཚོགས།
ཡང་མེད། དཔོན་རིགས་དག་ཅི་འདྲ་ཡིན་ནའང་ཡིན་དུ་ཆུགས། ཕྲན་
གྱིས་གླེང་འདོད་པ་ནི་སྟོབས་འབྱོར་ལྡན་པའི་རྒྱལ་ཁབ་དང་སྐྱོང་
ཐབས་འབའ་ཞིག་ཡིན།
འདི་ནི་མཁས་མཛངས་ལྡན་པའི་རྒྱལ་བོ་དག་ནམ་རྒྱུན་གླེང་
བར་དགའ་བའི་བརྗོད་གཞི་སྟེ། དེར་དེ་མཐུན་གྱི་དམིགས་ཡུལ་གཉིས་
ཡོད་པ་རེད། གཅིག་ནི་རྒྱལ་བོ་དག་གིས་རང་ཉིད་ཀྱི་སྟོབས་ཤུགས་
ལ་མཐོང་ཆེན་བྱས་ཏེ་ངལ་བ་འབྲས་མེད་ཀྱི་འཆར་གཞི་འགོད་པར་
མི་རྨོངས་པ་དང་། གཉིས་སུ་རང་ཉིད་ལ་མཐོང་ཆུང་བྱས་ཏེ་ནུས་མེད་
ཀྱི་བསམ་འཆར་ལ་མི་ཉན་པའོ། །རྒྱལ་ཁབ་ཅིག་གི་མངའ་ཁོངས་ཆེ་
ཆུང་དེ་མངོན་སུམ་གྱིས་གཞལ་ན་ཤེས། དཔྱ་ཁྲལ་གྱི་ཡོང་འབབ་བློ་
ཞིབ་མོས་བརྩིས་ན་ཤེས། མི་འབོར་མང་ཉུང་ཐེམ་ཡིག་ལས་ཤེས། གྲོང་
དང་གྲོང་བརྡལ་གྱི་མང་ཉུང་ས་ཁྲ་ལས་དཔག་ནུས། ཡིན་ནའང་རྒྱལ་
སྲིད་ཀྱི་ལས་ཀའི་ཁྲོད་ནས་རྒྱལ་ཁབ་ཀྱི་སྟོབས་འབྱོར་ཆེ་ཆུང་འཁྲུལ་
མེད་དུ་ཡང་དག་པར་གཞལ་བ་ནི་ཆེས་ནོར་སླ་བའི་དཀའ་གནད་རང་
ཡིན་ནོ། །ནམ་རྒྱུན་རྒྱལ་ཁབ་དེ་ཤིང་འབྲས་ཀྱི་ཚི་གུ་ཆེན་པོ་ཞིག་གི་
དཔེ་རུ་མི་འགོད་པར་ཏིལ་འབྲུ་ཞིག་གི་གཟུགས་སུ་འགོད་པ་དང་།ཏིལ་
འབྲུ་ནི་ས་བོན་ཀུན་ནས་ཆེས་ཆུང་ཤོས་དེ་ཡིན། ཡིན་ནའང་དེ་ལ་རྩ་བ་
ཚུགས་སྔ་ཞིང་སྐྱེས་མགྱོགས་པའི་ཁྱད་ཆོས་མངའ་ཞིང་སྐྱེས་སྟོབས་ཀྱི་
དཔལ་དང་ལྡན། དེའི་རྐྱེན་གྱིས་རྒྱལ་ཁབ་ཁ་ཤས་མ་གཞི་ནས་མངའ་
178

བྷེའེ་ཁིན་གྱི་ཐོར་རྩོམ།
ཁོངས་རྒྱ་ཆེ་བའི་ཁར་མུ་ནས་མུ་རུ་མངའ་ཁོངས་རྒྱ་བསྐྱེད་པའམ་རྒྱལ་
ཁབ་གཞན་དབང་དུ་བསྡུ་བ་གཏན་ནས་མི་རུང་། རྒྱལ་ཁབ་ཁ་ཤས་ལ་
མངའ་ཁོངས་ལག་མཐིལ་ཙམ་ལས་མེད་ཀྱང་དེ་ཉིད་བཙན་རྒྱལ་ཆེན་
མོའི་རྨང་གཞི་རུ་འགྱུར་ངེས།
གལ་སྲིད་རྒྱལ་ཁབ་ཅིག་གི་མི་སེར་དག་གི་དཔའ་གདེང་དང་
སྙིང་སྟོབས་ཉམས་ཚེ། བརྟན་བརླིང་གི་མཁར་རྫོང་དང་མཚོན་ཆའི་
བང་མཛོད། དམག་རྟ་དང་འཐབ་འཁོར། གླང་བོ་ཆེ། མེ་སྒྱོགས་སོགས་
ནི་འཇིམ་པའི་སེང་གེ་ལས་མ་འདས། གལ་སྲིད་རྒྱལ་ཁབ་ཅིག་གི་
དམག་མིའི་དཔའ་ཞུམ་ཚེ། དམག་དཔུང་གི་གྲངས་འབོར་མང་ཡང་
ཕན་ཅི་ཡང་མི་ཐོགས། ཏག་ཏག་ཝེ་ཇེར་ལགས་ཀྱིས་སྤྱང་ཀིས་ནམ་
ཡང་ལུག་ཁྱུའི་མང་ཉུང་ལ་མི་བལྟ་ཞེས་པ་བཞིན་ནོ། །
དེ་ཡང་ཨཱར་བྷེ་ལའི་ཡུལ་དུ་པར་ཟིག་གི་དམག་མི་གནམ་གྱིས་
ས་བཀབ་པ་ལྟར་ཐོན་པར། ཨ་ལེ་གྷི་ཛན་བྷིར་རུ་དཔུང་ཆེན་མོའི་
དམག་འཛིན་ཁ་ཤས་དངངས་སྐྲག་སྐྱེས་ཏེ། ཨ་ལེ་གྷི་ཛན་བྷིར་གྱི་དྲུང་
དུ་བཅར་ནས་མཚན་མོར་འཇབ་རྒོལ་བྱེད་པའི་རེ་བ་ཞུས། ཡིན་ཡང་
ཨ་ལེ་གྷི་ཛན་བྷིར་ལགས་ཀྱིས་ཁོས་འཇབ་རྒོལ་བྱས་ནས་རྒྱལ་ཁ་
ལེན་འདོད་མེད་པར་སྨྲས། མཇུག་མཐར་མ་སི་བྷོའོ་ཉཱེ་ཡའི་རུ་དཔུང་
གིས་ལས་སླ་མོའི་ངང་ནས་པར་ཟིག་གི་དམག་དཔུང་རྨག་མེད་དུ་
བཏང་།
179

བོད་འགྱུར་རིག་གནས་དཔེ་ཚོགས།
ཨཱར་མཱོ་ནཱི་ཡའི་རྒྱལ་བོ་ཥེ་གྷི་རེན་སྐུ་ཕྲེང་དང་བོས་དམག་མི་
འབུམ་བཞི་ལྷག་གི་སྣ་ཁྲིད་དེ་རི་མགོ་ཞིག་ཏུ་རློམ་དམག་ཆིག་ཁྲི་
བཞི་སྟོང་ལོངས་པ་ཙམ་གྱིས་དཔུང་འཇུག་བྱེད་པ་དང་འཕྲད་དེ། ཁོས
“ཕོ་ཉ་རེད་ཟེར་ན་མང་དྲགས་འདུག དམག་དཔུང་ཡིན་ཟེར་ན་ཉུང་
དྲགས་འདུག"ཅེས་ཁྲེལ་དགོད་བྱས། ཡིན་ནའང་ཉི་མ་ནུབ་རིར་མ་
ཡོལ་གོང་ལ་ཁོས་གཞི་ནས་ཕ་རོལ་བོས་རང་གི་དམག་དཔུང་རྩ་མེད་
དུ་གཏོང་ནུས་པ་ཚོར་ནས་ཁྲབ་རྨོག་བོར་ཏེ་རྔ་མ་ཤ་ལེར་གཡུལ་ལས་
བྲོས་སོང་ངོ་། །
ལོ་རྒྱུས་སུ་འདི་དང་འདི་ལྟ་བུའི་ཉུང་ངུ་མང་བ་ལས་རྣམ་པར་
རྒྱལ་བའི་དཔེ་ནི་བགྲང་གིས་མི་ལང་། དེའི་རྐྱེན་པས་ང་ཚོས་སྟོབས་
འབྱོར་ལྡན་པའི་རྒྱལ་ཁབ་ཅིག་ལ་དཔའ་མཛངས་ལྡན་པའི་མི་རིགས་
ཤིག་ཅི་ནས་ཀྱང་མཁོ་བའི་ཁ་ཚོན་བཅད་ཆོག ཁ་ཤས་ཀྱིས་དམག་
འཁྲུག་གི་རྒྱལ་ཕམ་གསེར་དངུལ་གྱིས་འབྱེད་ནུས་པར་བཤད། གལ་
སྲིད་མི་རིགས་ཀྱི་སྙིང་སྟོབས་བག་ལ་ཞ་ནས་དམག་མིའི་དཔའ་ངར་
ཉམས་ཚེ་གསེར་དངུལ་འབོར་ཆེན་བཏང་ཡང་ནུས་པ་ཅི་ཡང་མི་
ཐོན། ཁི་རའེ་སི་སི་ཡིས་དགའ་ལྷང་ལྷང་གིས་སཱོ་ལོན་ལ་གསེར་དངུལ་
ངོམ་སོ་བྱེད་དུས། སཱོ་ལོན་གྱིས་ཀུན་སློང་གཙང་མའི་ངག་གིས་རྒྱལ་
བོ་ལགས། ནམ་ཞིག་ལ་ཁྱེད་ཀྱི་གོ་མཚོན་ལས་སྲ་མཁྲེགས་ལྡན་པའི་
དཔུང་ཁག་ཅིག་འབྱོར་ཚེ། ཁོ་ཚོ་གསེར་དངུལ་འདི་དག་གི་བདག་པོར་
180

བྷའི་ཁིན་གྱི་ཐོར་རྩོམ།
འགྱུར་ངེས་རེད་ཅེས་སྨྲས། རྐྱེན་དེའི་དབང་གིས་གལ་སྲིད་རྒྱལ་ཁབ་
ཅིག་གི་དམག་དཔུང་ནི་སྤྱོད་པ་བླ་ན་མེད་ཅིང་དཔའ་མཛངས་རྟུལ་
ཕོད་ཆེ་བའི་འབངས་མིས་གྲུབ་ཕྱིན། རྒྱལ་བོའམ་སྲིད་གཞུང་གང་གིས་
ཀྱང་རྒྱལ་ཁབ་དེའི་སྟོབས་ཤུགས་ལ་མཐོང་ཆུང་བྱེད་མི་རུང་། ཕྱོགས་
གཞན་ཞིག་ནས་བཤད་ན་རྒྱལ་ཁབ་ཅིག་གི་བློན་འབངས་ཀུན་ལ་
དཔའ་བོ་བླ་རུ་བཀུར་བའི་གོམས་གཤིས་ལྡན་པའི་ཚེ། ཁོ་ཚོའི་སྟེང་དུ་
སྐྱོན་ཆ་གཞན་ཞིག་ཡོད་ན་མ་གཏོགས། རྒྱལ་བོས་རང་ཉིད་ཀྱི་སྟོབས་
ཤུགས་ལ་ཡིད་ཆེས་བརྟན་པོ་བྱས་ན་འགྲིག དངུལ་གྲོན་བཏང་སྟེ་ཕྱི་
རྒྱལ་ནས་དམག་དཔུང་བསྡུ་རུབ་བྱེད་པ་ནི་གྱོང་གུན་གསབ་བའི་བྱེད་
ཐབས་ཤིག་ཡིན་ངེས་ཀྱང་། སྔོན་བྱུང་གི་ལོ་རྒྱུས་ལས་གླས་དམག་ལ་
བརྟེན་པའི་རྒྱལ་བོ་དང་རྒྱལ་ཁབ་གང་ཞིག་ཡིན་རུང་གནས་སྐབས་
ཀྱི་ཡུན་ལ་བསམ་དོན་གྲུབ་པ་བྱུང་ཡང་ཅུང་མ་འགོར་བར་ཁ་རྗེ་
དབང་ཐང་རྦད་དེ་ཉམས་འགྲོ་བ་ར་སྤྲོད་བྱས་ཡོད་པ་རེད།
ལྷུའུ་དྷ་དང་ཨེ་སི་ཁཱར་ལས་དབང་མཐུན་ཐབས་ཡོང་བ་གཏན་
ནས་མི་སྲིད་དེ། ཚོ་བའམ་མི་རིགས་ཤིག་གཏུམ་དྲག་ཅན་གྱི་སེང་གེ་
ཡིན་ལ་ཉམ་ཆུང་གི་བོང་བུའང་ཡིན་པ་དཔེ་མི་སྲིད་པ་ཇི་བཞིན་དུ།
ཁྲལ་དང་འུ་ལག་གི་ཚེགས་ལྕི་བའི་མི་རིགས་དེ་དཔའ་མཛངས་ལྡན་
པའི་མི་རིགས་ཤིག་ཏུ་འགྱུར་ཐབས་མེད། ཡིན་ནའང་རྒྱལ་དམངས་
འཐུས་མིས་མཆོག་མཆན་བཀོད་ནས་བསྡུས་པའི་དཔྱ་ཁྲལ་གྱིས་
181

བོད་འགྱུར་རིག་གནས་དཔེ་ཚོགས།
དམངས་སེམས་འཆག་པར་ཤུགས་རྐྱེན་ཆེན་པོ་བཟོ་མི་སྲིད་པ་ནི
བསྙོན་དུ་མེད། ཚུལ་དེ་ཧོ་ལིན་བྷི་རྒྱལ་ཁབ་ཀྱི་ཟོང་ཁྲལ་ལས་ཤེས་ཐུབ་
ལ༑ ཚད་ངེས་ཅན་ཞིག་གི་སྟེང་ནས་དབྱིན་ཇིའི་དཔོན་རྒྱུད་ཁག་གི་
དམིགས་བསལ་གྱི་དཔྱ་ཁྲལ་ལས་ཀྱང་རྟོགས་ནུས། ཀློག་པ་པོ་རྣམས་
ཀྱི་ཡིད་འཇོག་བྱ་རྒྱུ་ཞིག་ལ། འདིར་གླེང་བཞིན་པ་ནི་དམངས་སེམས་
ཀྱི་གནད་དོན་ལས་དངུལ་ཁུག་གི་སྐོར་མིན་པས། དཔྱ་ཁྲལ་རང་
མོས་ཀྱིས་འབུལ་བའམ་བཙན་ཤེད་ཀྱིས་བསྡུ་བ་གང་ཡིན་རུང་འབྱུང་
ཁུངས་གཅིག་ཀྱང་དེས་དམངས་སེམས་ལ་ཐེབས་པའི་ཤུགས་རྐྱེན
རྩ་བ་ནས་མི་འདྲ། དེ་བས་ང་ཚོས་བཙན་རྒྱལ་ཞིག་ཡིན་ཕྱིར་དེའི་
འབངས་མིའི་དཔྱ་ཁྲལ་གྱི་ཚེགས་ལྕི་མི་རུང་བའི་ཚིག་ཐོག་གཅོད་
ཆོག
སྟོབས་འབྱོར་ལྡན་པའི་རྒྱལ་ཁབ་ཅིག་བཙུགས་ན་སྐུ་དྲག་དང་
དཔོན་རིགས་ཁག་གི་འཕེལ་རྒྱས་ལ་ཚོད་འཛིན་པར་ཐུགས་གཟབ་
གནང་རྒྱུ་གལ་ཆེ་སྟེ། སྐུ་དྲག་དང་དཔོན་རིགས་མགྱོགས་མྱུར་གྱིས་
འཕེལ་ཚེ། མི་སེར་དཀྱུས་མ་རྣམས་རིམ་གྱིས་ཉམས་དམའ་བར་གྱུར་
ཏེ་ཞིང་བྲན་དང་གདོལ་བའི་རིགས་སུ་ཆད་འགྲོ་སྟེ། མདོར་ན་གྲལ་
རིམ་མཐོ་གྲས་ཁག་གི་བྲན་གཡོག་ཏུ་ཚུད་འགྲོ། འདི་ནི་ཏག་ཏག་
ནགས་ཚལ་ནས་མཐོང་ཐུབ་པའི་སྣང་ཚུལ་དང་ཀུན་ནས་འདྲ་སྟེ།
གལ་སྲིད་ཁྱོད་ཀྱིས་ཤིང་མྱུག་བཙུགས་པ་སྟུག་དྲགས་ཚེ། ནམ་ཡང་
182

བྷེའེ་ཁིན་གྱི་ཐོར་རྩོམ།
དེའི་དཀྱིལ་གྱི་ལྗོན་ཤིང་དག་མཐོང་བར་དཀའ་སྟེ་རྫོང་མཐུག་པའི་
ཤིང་མྱུག་དང་ཚེར་སྡོང་ལས་ཅི་ཡང་ཡོད་མི་སྲིད། དཔེ་དེ་བཞིན་རྒྱལ་
ཁབ་ཅིག་ཏུ་དཔོན་རིགས་མང་དྲགས་ཚེ།འབངས་མི་སེར་རང་བཞིན་
གྱིས་ཉམས་དམའ་བར་འགྱུར་ཞིང་། མི་བརྒྱ་ཤོག་ལས་ཁྲབ་རྨོག་
གྱོན་པའི་ཐོབ་ཐང་ཅན་གཅིག་ཀྱང་རྙེད་དཀའ་ལ། རྒྱལ་ཁབ་ཀྱི་གཙོ་
ཤུགས་དམག་དཔུང་དུ་བཞེད་པའི་སྐྱ་དམག་ནི་དེ་ལས་ཀྱང་བཤད་
མ་དགོས་པ་ཞིག་རེད། སྐབས་དེ་ཤེད་དུ་རྒྱལ་ཁབ་དེ་མི་འབོར་མང་
ཡང་སྟོབས་ཤུགས་ཞན་པའི་གནས་སུ་ལྷུང་འགྲོ། ཕྲན་གྱིས་གོང་དུ་
སྨྲས་ཟིན་པའི་བདེན་པ་དེ་དབྱིན་ཇི་དང་ཧྥ་རན་སི་གཉིས་ཞིབ་བསྡུར་
བྱས་པ་བརྒྱུད་ནས་ར་སྤྲོད་ཐུབ་སྟེ། རྒྱལ་ཁབ་ཀྱི་མངའ་ཁོངས་དང་
མི་འབོར་གང་གི་ཆ་ནས་བཤད་ཀྱང་དབྱིན་ཇི་ཧྥ་རན་སི་དང་དཀྱུས
གཅིག་ཏུ་བསྡུར་ཐབས་མི་འདུག་མོད། འོན་ཀྱང་དབྱིན་ཇི་ནི་ཧྥ་རན་
སི་ཡིས་ནམ་ཡང་འདུལ་དཀའ་བའི་དགྲ་ཟླར་གྱུར་ཡོད། དེའི་རྒྱུ་རྐྱེན་
ནི་དབྱིན་ཇིའི་འབྱོར་འབྲིང་གྲལ་རིམ་གྱིས་ཕུལ་དུ་བྱུང་བའི་དམག་
མི་སྐྱེད་སྲིང་བྱ་ནུས་ཀྱང་། ཧྥ་རན་སིའི་གྲོང་གསེབ་ཀྱི་ཞིང་བ་དག་
གིས་བསྐྱེད་མི་ནུས། དབྱིན་ཇིའི་མངའ་བདག་ཧེན་རེ་སྐུ་ཕྲེང་བདུན་པ་
ལགས་ཐབས་ཇུས་འདིའི་སྐོར་ལ་ཐུགས་དཀྱེལ་ཡངས་ཤིང་གཟིགས་རྒྱང་
རིང་བར་བཤད་པས་གཟེངས་སུ་བསྟོད་པར་འོས་སོ། །(འདིའི་སྐོར་ཕྲན་
གྱིས་བརྩམས་པའི་དབྱིན་ཇིའི་མངའ་བདག་ཧེན་རཱེ་སྐུ་ཕྲེང་བདུན་
183

བོད་འགྱུར་རིག་གནས་དཔེ་ཚོགས།
པའི་རྣམ་ཐར་ཞེས་པར་ཞིབ་རྒྱས་སུ་ངོ་སྤྲོད་གནང་ཡོད།) ཞིང་སྡེ་དང་
འབྲོག་ཁྱིམ་ལ་ཚད་གཞི་གཏན་འཁེལ་བྱས་ཏེ། ཁོ་ཚོར་ས་ཞིང་ངེས་
ཅན་ཞིག་སོར་འཇོག་བྱས་ནས་ལྟོ་གོས་འཛོམས་པའི་འཚོ་བ་རོལ་ཏུ་
འཇུག་རྒྱུ་ལས་བྲན་གཡོག་ལྟ་བུའི་དཀའ་སྡུག་གི་འཚོ་བར་མི་གཏོད་
ཅིང་། ཞིང་བའི་ས་ཞིང་གི་བདག་དབང་ལ་ཁག་ཐེག་བྱེད་པ་ལས་
ཞིང་བྲན་ཁོ་ན་མ་ཡིན་པའི་ཚད་གཞི་ཞིག་གཏན་ལ་འཁེལ་རྒྱུ། དེ་
ལྟར་ཧུར་བརྩོན་ཆེན་པོས་རྒྱལ་ཁབ་བསྐྱངས་ཚེ། ཝེ་ཇེར་ལགས་ཀྱིས་
གནའ་བོའི་ཨེ་ཋི་ལཱེའི་དར་རྒྱས་ཆེ་བའི་རྣམ་པ་ཞིབ་བརྗོད་གནང་
བ་བཞིན་སྟོབས་ཆེ་ཞིང་འབྱོར་ཕྱུག་ལྡན་པའི་རྒྱལ་ཁབ་ཅིག་སྐྱོང་
ཐུབ། ད་དུང་སྤྱི་ཚོགས་ཀྱི་རིམ་གྲས་ཤིག་ཡོད་པ་སྣང་མེད་དུ་བསྐྱུར་
མི་རུང་སྟེ(ཕྲན་གྱི་གོ་ཐོས་སུ་རིམ་གྲས་འདི་དབྱིན་ཇི་ཁོ་ནར་ཡོད་པའི་
དམིགས་བསལ་གྱི་གྲལ་རིམ་ཞིག་ཡིན་ཏེ། ད་དུང་ཕོ་ལན་དུའང་ཕལ་
ཆེར་ཡོད་པ་འདྲ། དེ་ལས་གཞན་ཡུལ་གང་དུའང་མེད།) ཕྲན་གྱིས་
གླེང་བཞིན་པ་ནི་སྐུ་དྲག་དང་དཔོན་རིགས་དག་གི་གཞིས་ཀར་ཞབས་
ཕྱི་བྱེད་པའི་དམངས་རང་དབང་ཅན་གྱི་རིགས་ལ་བཤད་པ་ཡིན། གཡུལ་
སར་ཞུགས་པ་དང་གཡུལ་འགྱེད་པ་གང་གི་ཐད་ནས་བཤད་ཀྱང་ཁོ་ཚོ་
རང་རྨོའི་ཞིང་བ་དག་གི་ཟླ་རུ་ཐོན་ནུས་ཏེ། སྐུ་དྲག་གཤེད་མའི་ཁྱིམ་ནས་
འདྲིས་པའི་རྒྱས་ཤོམ་འཕྱོར་སྤྱོད་དང་མགྲོན་བསུ་ཆེ་བ། ཞབས་འབྲིང་
རྒྱུག་པ་སོགས་ཀྱི་མྱོང་བས་དཔའ་བོ་བླ་རུ་བཀུར་བའི་སྙིང་སྟོབས་སློང་
184

བྷེའེ་ཁིན་གྱི་ཐོར་རྩོམ།
བར་ཕན་ཆེ་བ་ནི་སྨོས་མ་དགོས་ཀྱང་། ལྡོག་སྟེ་སྐུ་དྲག་མི་ཆེན་དག་
གི་ཚོད་འཛིན་དང་བཀག་སྡོམ་ཆེ་བའི་འཚོ་བའི་གནས་སྟངས་དེས་
དམག་མིའི་ཐོན་ཁུངས་བཟང་བོ་རྦད་དེ་བཅད་འགྲོ། གང་ལྟར་ཡང་ནེ་
བྷི་ཁི་ཏྟི་ནེ་ཛིར་སེའི་རྨི་ལམ་དུ་འཁོར་བའི་རྒྱལ་བོའི་ཁབ་ཀྱི་ལྗོན་ཤིང་
གི་གཞུང་རྟའི་ཁོ་ལག་རྫོགས་ཏེ་ཡལ་འདབ་འཁུར་བཟོད་པ་དགོས།
འདིའི་དོན་ཅི་ཡིན་ཞེ་ན། རྒྱལ་ཁབ་ཅིག་གི་གདོད་མའི་བློན་འབངས་
དང་རྒྱལ་ཁབ་དེའི་དབང་སྒྱུར་འོག་གནས་པའི་མི་རིགས་གཞན་
པའི་བློན་འབངས་བར་ངེས་པར་དུ་ཚུལ་མཐུན་གྱི་བསྡུར་ཚད་ཅིག་
གྲུབ་དགོས་ཏེ། མི་རིགས་གཞན་པའི་བློན་འབངས་རྣམས་ཆབ་འོག་
ཏུ་འདུ་བར་དཀྱེལ་ཡངས་གནང་མཁན་གྱི་རྒྱལ་ཁབ་དེ་བཙན་རྒྱལ་
དུ་ཆགས་སླ། མི་རིགས་ཆུང་ངུ་ཞིག་གིས་འགྲན་ཟླ་བྲལ་བའི་དཔའ་
མཛངས་ལ་བརྟེན་ནས་སྐད་ཅིག་ཉིད་ལ་ཡངས་ཤིང་རྒྱ་ཆེ་བའི་མངའ་
ཁོངས་དབང་དུ་མཛད་ངེས་ཀྱང་ཡུན་གྱིས་སིལ་བུར་འཐོར་འགྲོ། སི་
ཕཱར་ཋ་མི་རྣམས་ཀྱིས་མི་རིགས་གཞན་པ་ཆབ་འོག་ཏུ་བསྡུ་སྐབས་
ཚད་ལས་བརྒལ་བའི་མཐོང་ཆུང་དང་ཁྱད་གསོད་བྱས་པ་རེད། དེའི་
རྐྱེན་གྱིས་ཁོ་ཚོས་རང་ཡུལ་འགོག་སྲུང་བྱས་པ་རྡོ་རྗེའི་བྲག་རི་ལས་
བརྟན་ཀྱང་ཕྱི་ཕྱོགས་སུ་རྒྱ་བསྐྱེད་ཚེ། ཏག་ཏག་ལྗོན་ཤིང་གི་གཞུང་
རྟས་ཡལ་འདབ་འཁུར་དུ་མི་བཟོད་པར་རླུང་གིས་གཡོས་ཏེ་འབྲས་བུ་
ལྷུང་བའི་ཚུལ་བཞིན་ཉམས་རྒུད་དུ་གྱུར་འགྲོ། མི་རིགས་གཞན་པ་
185

བོད་འགྱུར་རིག་གནས་དཔེ་ཚོགས།
ཆབ་འོག་ཏུ་བསྡུ་བའི་ཐད་ནས་བཤད་ན་གནའ་བོའི་རློམ་ལས་དཀྱེལ་
ཡངས་པ་ཞིག་གཞར་ཡང་མེད། ཡང་ན་དེའི་རྐྱེན་པས་རློམ་གྱིས་
གང་བྱས་ལས་རྣམས་ལྷུན་གྱིས་གྲུབ་ཅིང་རིམ་གྱིས་འཛམ་གླིང་སྟེང་
གི་ཆེས་ཆེ་བའི་བཙན་རྒྱལ་དུ་ཆགས་པ་རེད། དེར་མ་ཟད་ཁོ་ཚོས་མི་
རིགས་གཞན་པའི་མི་སེར་རྣམས་ལ་རཱོམ་སྤྱི་དམངས་དབང་ཆ་ཡོངས་
སུ་བསྩལ། ཁོ་ཚོར་རྒྱུ་ནོར་གྱི་བདག་དབང་དང་གཉེན་སྒྲིག་གི་དབང་
ཆ༑ ཤུལ་འཛིན་གྱི་དབང་ཆ་གནང་བ་ཡོད་པར་མ་ཟད། ད་དུང་འདེམ་
བསྐོའི་དབང་ཆ་དང་གདམ་བྱའི་དབང་ཆའང་བསྩལ་ཡོད་པ་རེད། སྤྱི་
དམངས་ཀྱི་དབང་ཆ་འདི་མི་སྒེར་ཙམ་མ་ཟད་ཁྱིམ་རྒྱུད་དང་གྲོང་ཁྱེར།
མི་རིགས་སྤྱི་ལའང་དེ་མཚུངས་སུ་གནང་ཡོད་པ་རེད། དེ་ལས་ཀྱང་
རློམའི་ཡུལ་མི་རྣམས་ཡུལ་ཁམས་གཞན་དུ་གནས་སྤོར་བར་གོམས་
ཆེ་བས་རློམ་ཆེན་མོའི་རིགས་ཀྱི་ས་བོན་མི་རིགས་གཞན་པའི་ས་
ཞིང་གཤིན་པོར་གཏོར་ཏེ་རྩ་བ་ཚུགས་ནས་རྩེ་མོ་རྒྱས་པར་མ་ཟད།
ཕན་ཚུན་འབྲེལ་འདྲིས་བྱེད་པའི་གོ་རིམ་ཁྲོད་ལུགས་སྲོལ་མི་འདྲ་བ་
ཉིས་སྒྲིལ་གཅིག་འགྱུར་བྱུང་བས། ང་ཚོས་རློམ་གྱིས་འཛམ་གླིང་དབང་
དུ་བསྡུས་པར་བཤད་པ་ལས། འཛམ་གླིང་རཱོམ་གྱི་ཆབ་འོག་ཏུ་འདུ་
བར་བཤད་ན་འགྲིག་སྟེ། ཏག་ཏག་འདི་ནི་སྟོབས་འབྱོར་ལྡན་པའི་རྒྱལ་
ཁབ་སྐྱོང་ཐབས་རང་རེད།
ང་རང་སྐབས་འགར་སི་ཕེའེན་ལ་ཡ་མཚན་ཆེན་པོ་སྐྱེས་འོངས་
186

བྷེའེ་ཁིན་གྱི་ཐོར་རྩོམ།
ཏེ༑ སི་ཕེའེན་པ་ཉུང་ཤོས་ཤིག་གིས་བདག་པོའི་དབང་ཆ་མཐོ་ཤོས་
དེ་འཛིན་ཐུབ་པ་བྱུང་བ་ནི་བློ་ཡུལ་ལས་འདས་པ་ཞིག་རེད་ཨང་། དེ་
ལྟ་ནའང་སི་ཕེའེན་ནི་ལྗོན་ཤིང་ཆེན་པོ་ཞིག་སྟེ། རློམ་དང་སི་ཕཱར་ཋ་
དར་བའི་སྐབས་དང་དཀྱུས་གཅིག་ཏུ་བསྡུར་ཐབས་མི་འདུག དེ་ལས་
གཞན་ཁོ་ཚོར་ནམ་ཞར་ཡང་མི་རིགས་གཞན་གྱི་མི་སེར་ལ་རང་མོས་
ལྟར་རྒྱལ་དམངས་དབང་ཆ་སྤྲོད་པའི་ལུགས་སྲོལ་མེད་ཀྱང་། བྱེད་
ཐབས་གཞན་ཞིག་ཡོད་པ་ནི་ཕྱོགས་རིས་མེད་པར་རིགས་སོ་སོའི་
དམག་མི་བསྡུ་བར་མ་ཟད། སྐབས་འགར་མི་རིགས་གཞན་པ་དམག་
འཛིན་དུ་བསྐོ་འཇོག་བྱེད་པའང་ཡོད་པ་རེད། དེ་ལས་གཞན་སི་ཕེའེན་
གྱིས་གོང་མས་གསར་དུ་ཁྱབ་བསྒྲགས་གནང་བའི་བཀའ་ཡིག་ལས་
ཀྱང་། མིག་སྔའི་ཆར་ཁོ་ཚོས་གཞིས་སྡོད་ཡུལ་མིའི་མི་འབོར་ཉུང་བའི་
ཉེན་ཁ་དེ་གཞི་ནས་ཚོར་ཡོད་པ་འདྲ།
ཁང་བའི་ནང་དུ་འགུལ་མེད་རང་འཇགས་སུ་བསྡད་ནས་བསྒྲུབ་
ཆོག་པའི་ལག་རྩལ་རང་བཞིན་གྱི་ལས་ཀ་ཞིབ་ཚགས་ཅན་གྱི་རིགས་
ནི་ངོ་བོའི་ཆ་ནས་བཤད་ན་དམག་མིའི་གཤིས་ཀ་དང་རྩ་བ་ནས་མི་
འདྲ། སྤྱིར་བཏང་དུ་དཔའ་རྩལ་ཅན་གྱི་མི་རིགས་རང་བཞིན་གྱིས་
སྒྱིད་ལུག་ཅུང་ཟད་ཆེ་བ་སྟེ། ཉེན་མཆོང་བྱེད་པར་དགའ་བ་ལས་ཞིབ་
ཚགས་རང་བཞིན་གྱི་ཀླད་ཤུགས་ངལ་རྩོལ་ལ་དེ་འདྲའི་འཇོན་པོ་
མེད། གལ་སྲིད་ཁོ་ཚོའི་དཔའ་རྩལ་ཆེ་བའི་སྙིང་སྟོབས་དེ་རྒྱུད་འཛིན་
187

བོད་འགྱུར་རིག་གནས་དཔེ་ཚོགས།
བྱས་ན་ཁོ་ཚོའི་རྒྱུད་ཀྱི་སྒྱིད་ལུག་ཆེ་བའི་གཤིས་ཀ་དེར་རྨང་ནས་
སྒྱུར་མི་རིགས། དེ་བས་གནའ་བོའི་སི་ཕཱར་ཋ་དང་ཨ་ཐེན་ཟི། རཱོམ་ལ་
སོགས་པའི་རྒྱལ་བོའི་ཁབ་ཏུ་བྲན་གཡོག་བཀོལ་སྤྱོད་བྱས་པར་ཕན་
འབྲས་བླ་མེད་ཐོན་མྱོང་སྟེ། དཀའ་ཁག་ཆེ་ཞིང་ཚེགས་ལྕི་བའི་ལས་
ཀ་ཕལ་ཆེ་བ་བྲན་གཡོག་གིས་འགན་དུ་ལེན་པར་བྱེད་པ་རེད། ཕྱིས་
སུ་ཡི་ཤུའི་ཆོས་ལུགས་ཀྱི་འདུལ་ཁྲིམས་ལ་རྐྱེན་བྱས་ཏེ་བྲན་གཡོག་
བདག་འཛིན་ལམ་ལུགས་ལོ་རྒྱུས་སུ་འཇའ་ལྟར་ཡལ་བ་རེད། དེང་
གི་ཆར་བྲན་གཡོག་བདག་འཛིན་ལམ་ལུགས་དང་ཆ་འདྲ་བའི་བྱེད་
ཐབས་ཤིག་ཡོད་དེ། གོང་སྨོས་ཀྱི་ལས་ཀ་དག་མི་རིགས་གཞན་པའི་
མི་ལ་ནན་གྱིས་གཉེར་དུ་འཇུག་གིན་ཡོད་པ་རེད། (དེའི་རྐྱེན་གྱིས་
མི་རིགས་གཞན་པའི་མིས་རྒྱལ་ཁབ་ཕྱི་ནས་འཚོ་བ་སྐྱེལ་བདེ་བོ་
བྱུང་བ་རེད།) དེའི་སྟབས་ཀྱིས་གཞིས་སྡོད་ཡུལ་མི་ཕལ་ཆེ་བར་ལས་
རིགས་འདི་གསུམ་ལས་གཉེར་དབང་མ་བྱུང་བ་སྟེ། ས་ཞིང་རྨོ་འདེབས་
ཀྱི་ལས་བྱེད་པའི་ཞིང་བ་དང་། དམངས་རང་དབང་ཅན་གྱི་ཞབས་
ཕྱི་བ། སྐྱེས་པས་གཉེར་བར་འཚམ་པའི་མགར་བ་དང་ཤིང་བཟོ། རྫ་
བཟོ་སོགས་ཀྱིས་མཚོན་པའི་ལག་ཤེས་བཟོ་བ་གསུམ་ལས་མི་འདུག
དེ་ལས་གཞན་ཆེད་ལས་དམག་མིའི་སྐོར་གླེང་གིན་མེད། གལ་སྲིད་
སྟོབས་འབྱོར་ལྡན་པའི་བཙན་རྒྱལ་ཆེན་མོ་ཞིག་སྐྱོང་བ་ལ། ཆེས་གལ་
ཆེ་བ་ནི་རྒྱལ་ཁབ་དེས་དཔའ་ངར་ཆེན་པོས་དམག་ལ་ཞུགས་པ་ནི་
188

བྷེའེ་ཁིན་གྱི་ཐོར་རྩོམ།
བླ་ན་མེད་པའི་གཟི་བརྗིད་ཅིག་དང་ཁྱད་དུ་འཕགས་པའི་དམིགས་
ཡུལ་ཞིག བསླུ་བ་མེད་པའི་གདམས་གསེས་ཤིག་ཡིན་པའི་བདེན་
པ་མངོན་སུམ་གྱིས་ཁས་ལེན་དགོས། གོང་དུ་སྨོས་ཟིན་པ་ནི་འཐབ་
འཛིང་ནུས་པ་ཙམ་ཡིན། གལ་སྲིད་དམིགས་ཡུལ་དང་ལག་ལེན་གྱི་
སྦྱོར་བས་ཕོངས་ཚེ་ནུས་པ་ཁོ་ནས་གོ་ཅི་ཞིག་ཆོད་དམ། རཱོམ་ཡི་ངག་
རྒྱུན་ཞིག་ཏུ། རློམ་མ་སེ་ལྟོའོ་ནེེ་ཡན་བདེ་བ་ཅན་གྱི་ཞིང་དུ་གཤེགས་
རྗེས་ཁོ་ཚོར་ལྷ་ཡི་བཀའ་ལུང་ཞིག་གནང་བར། ཆེས་གལ་ཆེ་བ་ནི་
དམག་འཁྲུག་ལ་ཤུགས་འདོན་རྒྱུ་དེ་རེད། འདི་ལྟར་བྱེད་ཚེ་གོ་ལ་ཟླུམ་
པོའི་སྒང་གི་ཆེས་སྟོབས་འབྱོར་ལྡན་པའི་བཙན་རྒྱལ་དེ་འཛུགས་ཐུབ་
པར་གསུངས་ཡོད། སི་ཕཱར་ཋའི་རྒྱལ་བོའི་ཁབ་ཀྱི་སྒྲིག་འཛུགས་ནི་ཕྱི་
ཕྱོགས་སུ་རྒྱ་བསྐྱེད་པའི་དགོས་མཁོར་དམིགས་པ་ཤ་སྟག་གོ།(སྤྱིར་
སྒྲིག་འཛུགས་ཀྱི་མ་ལག་དེ་འདྲ་འཐུས་ཚང་ཞིང་ཚགས་དམ་པ་ཞིག་
མིན།) བར་སྐབས་ཤིག་ལ་པར་ཟིག་དང་མ་སི་བྷོའོ་ཉཱེ་ཡ་གྱིས་ཆེས་
རླབས་ཆེ་བའི་བཙན་རྒྱལ་བཙུགས་མྱོང་ཞིང་། གཱོལ་དང་འཇར་མན།
གྷོ་ཐི།ས་ཁི་སིན།རཱོ་མཱ་ལ་སོགས་པའི་མི་རིགས་ཁ་ཤས་ཤིག་དར་བའི་
རྩེ་མོར་སོན་མྱོང་། ཨོ་སི་མེན་བཙན་རྒྱལ་གྱི་སྟོབས་ཤུགས་ཉམས་
ཞན་དུ་གྱུར་ཡོད་ནའང་ཏུར་ཀི་བས་ད་དུང་ཡང་བདག་གིར་བཟུང་
ཡོད་པ་རེད། དེང་གི་དུས་འདིར་ཡུའུ་རོབ་གླིང་གི་ཡི་ཤུའི་ཆོས་ལ་དད་
མོས་བྱེད་པའི་རྒྱལ་ཁབ་དག་གི་ཁྲོད་ན་མིང་དོན་མཚུངས་པའི་བཙན་
189

བོད་འགྱུར་རིག་གནས་དཔེ་ཚོགས།
རྒྱལ་ནི་སི་ཕེའེན་ཁོ་ན་ལས་མི་འདུག ཕལ་བའི་སྐྱེ་བོ་རྣམས་ཀྱིས་བློ་
རྩེ་གཅིག་ཏུ་གཞོལ་ནས་ཁེ་ཕན་དོན་དུ་གཉེར་བར་བྱེད། ཚུལ་དེ་ཀུན་
ལ་རྒྱུས་མངའ་ཆེ་བས་ཚིག་ཚོགས་ཀྱི་ངལ་བ་བསྟེན་པར་མི་བྱ། རྒྱལ་
ཁབ་ཅིག་གིས་ཐད་ཀར་དམག་དོན་ལ་གཙིགས་འཛིན་མ་བྱས་པར་
སྟོབས་འབྱོར་ལྡན་པའི་ལམ་དུ་བགྲོད་པར་དཀའ། ཕྱོགས་གཞན་ཞིག་
ནས་བཤད་ན། (གནའ་བོའི་རོམ་དང་ཏུར་ཀི་ནང་བཞིན།) ནུབ་པ་
སླར་གསོ་དང་ཆད་པ་རྒྱུན་མཐུད་བྱས་ཚེ། རྒྱལ་ཁབ་གང་ཞིག་ཡིན་
རུང་ངོ་མཚར་བའི་མཛད་པ་སྐྱོང་ནུས། འདི་ནི་ད་གཟོད་ལོ་རྒྱུས་ཀྱིས་
གནང་བའི་ཆེས་བསླུ་བ་མེད་པའི་བཀའ་ལུང་དེ་རེད།དུས་སྐབས་ངེས་
ཅན་ཞིག་གི་ཡུན་ལ་དམག་དོན་གཙིགས་སུ་བཟུང་བའི་རྒྱལ་ཁབ་
དེས་དེ་ཉིད་དུ་སྟོབས་དང་འབྱོར་བའི་གྲལ་མགོ་འཛིན་ངེས་ལ། མི་
མངོན་པའི་སྟོབས་ཤུགས་དེ་ཁོ་ཚོའི་དམག་ཤུགས་ཉམས་རྒུད་དུ་ཕྱིན་
ཀྱང་ཇི་སྲིད་དུ་གདོང་གྲོགས་མཛད་ངེས་སོ། །
གོང་སྨོས་ཀྱི་གླེང་གཞི་དང་དམ་དུ་འབྲེལ་བ་ཞིག་ཡོད་དེ། རྒྱལ་
ཁབ་ཅིག་ལ་དམག་འཁྲུག་སློང་བའི་རྒྱུ་དང་རྐྱེན་དུ་རུང་བའི་ཁྲིམས་
ལུགས་སྒྲིག་སྲོལ་ཞིག་ཅིས་ཀྱང་དགོས་ཏེ། འགྲོ་བ་མིའི་རིགས་སུ་
གྱུར་པ་རྣམས་ལ་ལྷན་སྐྱེས་སུ་དྲང་བདེན་གྱི་འདུ་ཤེས་ཤིག་རུས་རྐང་
ལ་ཟུག་ཡོད་པས། ལུགས་མཐུན་གྱི་གནས་ལུགས་ཤིག་མེད་ཚེ་སུས་
ཀྱང་དམག་འཁྲུག་ལ་རྒྱབ་སྐྱོར་བྱེད་མི་སྲིད། ཏུར་ཀི་བ་རྣམས་ཀྱིས་
190

བྷེའེ་ཁིན་གྱི་ཐོར་རྩོམ།
ནམ་རྒྱུད་ཆོས་ལུགས་ལ་རྐྱེན་བྱས་ཏེ་དམག་དཔུང་གཏོང་བཞིན་
ཡོད་ཅིང་། ཁོ་ཚོས་ཡུལ་དུས་གང་རུང་དུའང་རྐྱེན་དེ་དམག་འཁྲུག་
སློང་བའི་ཁ་གཡོར་ས་བྱས་ཆོག་པ་རེད། རློམ་ཡིས་བཙན་རྒྱལ་ཆེན་
མོའི་མངའ་ཐང་རྒྱ་བསྐྱེད་པ་དེ་དམག་མིའི་བླ་མེད་ཀྱི་འགན་འཁྲི་
རུ་བཤད་ཀྱང་། ཁོ་ཚོས་འདི་ཁོ་ན་རྒྱུ་མཚན་དུ་བྱས་ནས་ཕྱི་རོལ་གྱི་
རྒྱལ་ཁམས་སུ་དམག་རྒྱག་པ་མ་རེད། དེའི་རྐྱེན་གྱིས་དམག་དོན་
གཙིགས་སུ་བཟུང་ནས་སྟོབས་ལྡན་རྒྱལ་ཁབ་ཅིག་སྐྱོང་བ་ལ་བླང་བྱ་
གཉིས་ཡོད་དེ། གཅིག་ཏུ་ན་ཕྱི་གླིང་བས་རང་རེའི་མཐའ་མཚམས་
ཀྱི་སྡོད་དམངས་དང་ཚོང་འགྲུལ་བ། གཞུང་ཚབ་པར་དགོས་མེད་ཀྱི་
ཕོག་ཐུག་བཟོས་པའི་གནོད་པ་དུས་ཐོག་ཏུ་སེལ་བ་ལས་འགོར་འགྱང་
གཏན་ནས་བྱེད་མི་རུང་། གཉིས་ནི་རཱོམ་ཡིས་བགྱི་བ་ནང་བཞིན་
དུས་དང་དུས་མིན་དུ་ཆེས་མྱུར་བའི་སྒོ་ནས་དམག་བཏང་སྟེ་མནའ་
མཐུན་རྒྱལ་ཁབ་ཀྱི་ཉེན་ཁ་སེལ་རོགས་བྱ་དགོས། དེ་དུས་སུ་རློམ་ལ་
རྩ་དོན་ཞིག་ཡོད་པ་ནི། རྒྱལ་ཁབ་ག་གེ་མོས་དུས་མཉམ་དུ་རློམ་དང་
དེ་ལས་གཞན་པའི་རྒྱལ་ཁབ་འགའི་བར་ལ་མནའ་མཐུན་ཆིངས་
ཡིག་བཞག་ཡོད་ཚེ། རྒྱལ་ཁབ་དེར་ཕྱི་དགྲའི་གནོད་པ་ཐེབས་ཏེ་དུས་
གཅིག་ལ་མནའ་མཐུན་རྒྱལ་ཁབ་དག་ལ་དམག་རོགས་ཞུས་ཚེ། རློམ་
གྱི་རོགས་དམག་ཆེས་སྔོན་དུ་ཐོན་འོངས་ཏེ་གོ་སྐབས་འདི་རྒྱལ་ཁབ་
གཞན་ལ་བསྐྱུར་བ་གཏན་ནས་མི་སྲིད། ཕྲན་གྱིས་ཀྱང་གནའ་བོའི་མི་
191

བོད་འགྱུར་རིག་གནས་དཔེ་ཚོགས།
རྣམས་ཀྱིས་ཚོགས་པ་ག་གེ་མོའམ་ཕྱོགས་ཁག་ག་གེ་མོ། རྒྱལ་ཁབ་
ག་གེ་མོའི་སྲིད་གཞུང་གི་ངོ་བོར་གྱུར་པའི་དམག་འཁྲུག་དག་ལ་དྲང་
བདེན་ལུགས་མཐུན་གྱི་གནས་ལུགས་ཡང་དག་ཅིག་འདྲེན་དཀའ་
སྟེ༑ དཔེར་ན་རློམ་གྱིས་གྷི་རིག་པའི་རང་དབང་གི་ཆེད་དུ་བསླངས་
པའི་དམག་འཁྲུག་དང་། སི་ཕཱར་ཋ་དང་ཨ་ཐེན་ཟིའི་མི་རྣམས་ཀྱིས་
གྷི་རིག་གི་མཁར་གྲོང་རྒྱལ་ཁབ་དག་ཏུ་སྒེར་གཅོད་སྲིད་ལུགས་ཀྱི་
མགོ་རྟིང་སློག་སྟེ་དམངས་གཙོའི་སྲིད་ལུགས་གཟུགས་ཆེད་བསླངས་
པའི་དམག་འཁྲུག་ལྟ་བུ། གཞན་རྒྱལ་ཁབ་ག་གེ་མོས་བདེན་དོན་སྐྱོང་
བའམ་ཡང་ན་སྲུང་སྐྱོབ་བྱེད་པ། རྒྱལ་ཁབ་གཞན་པའི་མི་སེར་རྣམས་
སྒེར་གཅོད་པའི་གཉའ་གནོན་ལས་སྐྱོབ་པར་ཁ་གཡར་ནས་བསླངས་
པའི་དམག་འཁྲུག་ལ་སོགས། མདོར་ན་དམག་འཁྲུག་སློང་བར་ཁ་
གཡོར་ལ་མི་མཁས་པའི་རྒྱལ་ཁབ་དེ་སྟོབས་ལྡན་ཞིག་ཏུ་ཆགས་
ཐབས་མེད།
གཟུགས་གཞི་སྦྱོང་བརྡར་མ་བྱས་པར་བདེ་ཐང་ཡོང་བ་མི་སྲིད་
ཅིང་། །སྲིད་ལུགས་འཁོར་སྐྱོད་མ་བྱས་ན་སྟོབས་འབྱོར་རྒྱས་པ་སྲིད་
ན་མེད། །རྒྱལ་ཁབ་ཅིག་ལ་མཚོན་ན་བདེན་དོན་དཔང་ལ་བཞག་
ནས་ལུགས་མཐུན་གྱིས་དཔུང་འདྲེན་པ་ནི་ཆེས་ཕན་འབྲས་ལྡན་པའི་
སྲིད་ལུགས་ཀྱི་འཁོར་སྐྱོད་ཡིན་པར་བཤད་ཆོག རྒྱལ་ཁབ་ཅིག་ལ་
མཚོན་ན་ནང་འཁྲུག་གི་ཆམ་ནད་བྱུང་སྟེ་ཚ་དྲོད་རྒྱས་པ་དང་འདྲ་
192

བྷེའེ་ཁིན་གྱི་ཐོར་རྩོམ།
ཞིང་། ཕྱི་ཕྱོགས་སུ་དཔུང་འཇུག་བྱེད་པ་ནི་འགུལ་སྐྱོད་བྱས་ཏེ་ཚ་དྲོད་
རྒྱས་པ་དང་མཚུངས་ཏེ། གཟུགས་གཞི་བདེ་ཐང་ཡོང་བར་ཕན་ཐོགས
ཆེའོ། །རྒྱུ་མཚན་ནི་སྤྲོ་དགའི་དཔལ་གྱིས་སྙེམས་པའི་དུས་བདེ་ཞི་
འཇགས་ཀྱི་དུས་རབས་སུ་མི་སེམས་རྨོངས་སླ་ཞིང་དམངས་སྲོལ་རྒུད་
སླ༑ དམག་དོན་ལ་གཙིགས་ཆེན་གནང་བས་དུས་བདེ་ཡུལ་སྐྱིད་ཀྱི་
རྣམ་པར་ཤུགས་རྐྱེན་ཅི་འདྲ་ཞིག་ཐེབས་ནའང་དེས་རྒྱལ་ཁབ་སྟོབས
འབྱོར་ཅན་ཏུ་འཕེལ་བ་ལ་ཕན་པ་ལས་གནོད་པ་མི་འོངས། འགྲོ་གྲོན་
ཆེ་ཡང་དེས་རྒྱལ་ཁབ་ཀྱི་དམག་ཤུགས་སྲུང་འཛིན་བྱ་ཐུབ་པར་མ་
ཟད། ཉེ་མཚེས་རྒྱལ་ཁབ་དག་ལ་ལུང་གིས་དབང་སྒྱུར་བའམ་བླ་ན་
མེད་པའི་དབང་གྲགས་འཛིན་ནུས། ང་ཚོས་སི་ཕེའེན་གྱིས་ཡུའུ་རོབ་
གླིང་གི་ཡུལ་གྲུ་སོ་སོར་དམག་སྒར་བཏབ་ནས་ཕལ་ཆེར་ལོ་ངོ་བརྒྱ་
དང་ཉི་ཤུ་ཡས་མས་ཕྱིན་པའི་ལོ་རྒྱུས་ལས་ཚུལ་དེ་དག་ཚེགས་མེད་དུ་
རྟོགས་ནུས་སོ།།
མཚོ་ཐོག་ཏུ་དབང་སྒྱུར་བྱེད་ཐུབ་མིན་གྱིས་རྒྱལ་ཁབ་ཅིག་
སྟོབས་འབྱོར་ལྡན་མིན་མཚོན་ཐུབ། ཤེ་སའེ་ལཱོ་ཡིས་ཨཱ་ཋེ་ཁིའོ་སི་ལ་
སྤྲིངས་པའི་འཕྲིན་ཡིག་ཏུ་ཕོམ་ཕེ་ཡིས་ཁཱའེ་སཱ་ལ་རྒོལ་བའི་འཆར་
གཞི་གླེང་སྐབས། ཁོས་ཕོམ་ཕེ་ཡི་འཆར་གཞི་ནི་ཏག་ཏག་ཐེམ་མེ་
སཱི་ཋོའོ་ཁི་ལེམ་གྱིས་དེ་དུས་བཀོལ་མྱོང་བའི་ཐབས་ཇུས་ཏེ། ཁོས་སུ་
ཞིག་གིས་རྒྱ་མཚོ་ལ་དབང་མཛད་ཚེ། དེས་ཡོད་ཚད་ལ་ཁ་ལོ་བསྒྱུར་
193

བོད་འགྱུར་རིག་གནས་དཔེ་ཚོགས།
ཐུབ་ཅེས་གསུངས། གལ་སྲིད་ཕོམ་ཕེ་ཡིས་ཁེངས་དྲེགས་ཆེན་པོས་
གྲུ་བསྐྱུར་ཏེ་སྐམ་སར་བུད་པ་མིན་ཚེ། ཁོས་ཁཱའེ་སཱ་ཐལ་བའི་རྡུལ་དུ་
བརླགས་པར་ནུས། མཚོ་ཐོག་དམག་འཁྲུག་གི་གལ་ཆེན་རང་བཞིན་
ཀུན་ལ་རྒྱུས་མངའ་ཆེ་བ་སྟེ། ཨཱ་ཁི་ཞིན་གཡུལ་འགྱེད་ཀྱིས་རོམ་བཙན་
རྒྱལ་གྱི་སུའི་དབང་དུ་མཛད་པ་ཐག་བཅད་པ་དང་། ལེ་ཕན་ཐོའི་མཚོ
ཐོག་དམག་འཁྲུག་གིས་ཏུར་ཀི་ཡི་རྒྱ་བསྐྱེད་པའི་མཚམས་བཅད་པ་
རེད། མཚོ་ཐོག་དམག་འཁྲུག་གིས་རྒྱལ་ཕམ་གྱི་དབྱེ་བ་བཅད་པའི་
དཔེ་མཚོན་ནི་བགྲང་གིས་མི་ལང་སྟེ། ཏག་ཏག་རྒྱལ་བོའམ་སྲིད་
གཞུང་གིས་སྔ་མོ་ནས་མཚོ་ཐོག་དམག་འཁྲུག་ལ་གཙིགས་ཆེན་
གནང་བཞིན་པ་རྟོགས་ནུས་པ་མ་ཡིན་ནམ། དེ་ལས་ང་ཚོས་ཁ་ཚོན
གཅོད་ཐུབ་པ་ཞིག་ལ། སུ་ཞིག་གིས་རྒྱ་མཚོར་དབང་མཛད་ཚེ་གཡུལ་
འགྱེད་པའི་དབང་ཆ་ལ་མངའ་བརྙེས་པས་ན། གཡུལ་འགྱེད་དང
འགྱེད། ཉུང་འགྱེད་དང་མང་འགྱེད་བྱེད་མིན་རང་གི་ལག་ན་གནས་པ་
རེད། ལྡོག་སྟེ་སྐམ་སའི་དམག་སྟོབས་ཆེ་བའི་རྒྱལ་ཁབ་དག་ནམ་རྒྱུན་
ཅི་བྱ་གཏོལ་མེད་ཀྱི་གནས་སུ་བསྐྱལ་ངེས། ད་ལྟའི་ཆར་ཡུའུ་རོབ་གླིང་
ལ་མཚོ་ཐོག་གི་སྟོབས་ཤུགས་ཆེན་པོ་ལྡན་པ་སྟེ། (སྟོབས་ཤུགས་འདི་
ནི་དབྱིན་བཙན་རྒྱལ་ཆེན་པོར་དམིགས་སུ་མངའ་བའི་ཆ་རྐྱེན་ཡིན།)
གཅིག་ནས་ཡུའུ་རོབ་གླིང་གི་རྒྱལ་ཁབ་ཕལ་ཆེ་བ་སྐམ་སའི་དབུས་
ཁུལ་དུ་ཆགས་མེད་པར་མང་ཆེ་བ་རྒྱ་མཚོ་དང་འདབས་འབྲེལ་ཡོད་
194

བྷེའེ་ཁིན་གྱི་ཐོར་རྩོམ།
ལ༑གཉིས་ནས་རྒྱ་གར་ཤར་མ་དང་ནུབ་མའི་རྒྱུ་ནོར་ནི་ཚད་ངེས་ཅན་
ཞིག་གི་སྟེང་ནས་བཤད་ན་མཚོ་ཐོག་བཙན་བདག་གི་ཞོར་གཏོགས་
ཙམ་མོ།།
གནའ་རབས་སུ་དམག་འཁྲུག་གིས་དམག་མིར་བསྩལ་བའི་གཟི་
བརྗིད་ཀྱི་དབུ་འཕང་ལ་དེང་རབས་ཀྱི་དམག་འཁྲུག་གིས་ཟླ་ཡང་མི་ཐོན་
ཏེ༑ ད་ལྟའི་ཆར་དམག་མིའི་ངར་སེམས་སློང་ཆེད་གཟེངས་རྟགས་དང་
མཚན་གནས་མང་བོ་ཡོད་ཀྱང་། དམག་དང་དམངས་ཀྱི་དབྱེ་བ་མེད་པར་
གནང་གིན་ཡོད་ཅིང་། གཞན་མཚན་སྙན་དྲན་གསོའི་དེབ་དང་དམག་
མི་རྨས་མའི་སྨན་ཁང་ལ་སོགས་ཀྱང་འབྱུང་བར་ངེས་སོ། །གནའ་དུས་སུ་
ཁོ་ཚོར་གཡུལ་སར་བཞེངས་པའི་དྲན་གསོའི་རྡོ་རིང་ཡོད་ལ། འདས་
མཆོད་ཀྱི་མཛད་སྒོའི་སྟེང་དུ་མྱ་ངན་ཞུ་བའི་བསྟོད་ཚིག་ཡོད། གཡུལ་
དུ་གཤེགས་པའི་དཔའ་བོའི་ཚོགས་ལ་བཞེངས་པའི་དྲན་གསོ་ཁང་
ཡོད་ལ། མཛད་རྗེས་ཅན་གྱི་དཔའ་བོར་ཕུལ་བའི་མེ་ཏོག་གི་ཕྲེང་བ་
དང་ཐོད་རྒྱན་ཡང་ཡོད། སླད་མར་རྒྱལ་ཁབ་སོ་སོའི་རྒྱལ་བོ་དག་གིས་
གཡར་སྤྱོད་བྱས་པའི་དམག་སྤྱི་ཆེན་མོའི་མཚན་སྙན་ཡོད་ལ། དཔའ་
བོ་གཡུལ་ནས་འཁོར་བའི་རྒྱལ་ཁའི་མཛད་སྒོ་ཡོད།
ད་དུང་དམག་མི་ཡུལ་དུ་ལྡོག་པར་གྱ་ནོམ་པའི་གསོལ་རས་ཡོད།
འདི་དག་ཐམས་ཅད་ཀྱིས་དམག་མིའི་ཞུམ་པ་མེད་པའི་སྙིང་སྟོབས་
སློང་བར་ནུས། དེ་དག་ལས་ཀྱང་གླེང་རིན་ཡོད་པ་ཞིག་ལ་རཱོམ་གྱི་
195

བོད་འགྱུར་རིག་གནས་དཔེ་ཚོགས།
རྒྱལ་ཁའི་མཛད་སྒོ་སྤེལ་བའི་ཆོ་ག་སྟེ། དེ་ནི་རང་བསྟོད་དང་ངོམ་སོ་
བྱེད་པའི་སྦྱོར་བ་ཞིག་ཡེ་ནས་མིན་ཏེ། ཏག་ཏག་ལོ་རྒྱུས་སུ་བྱུང་མྱོང་
བའི་རླབས་ཆེ་ཞིང་མཆོག་ཏུ་གྱུར་བའི་ལུགས་སྲོལ་ཞིག་ཡིན། རྒྱལ་
ཁའི་མཛད་སྒོ་ལ་ནང་དོན་རིམ་པ་གསུམ་འདུས་ཏེ། གཅིག་ནི་གཡུལ་
ལས་རྒྱལ་བའི་དམག་སྤྱི་ལ་མཚན་སྙན་གནང་བ་དང་། གཉིས་ནི་དགྲ་
ལས་བླངས་པའི་རྒྱུ་ནོར་རྒྱལ་མཛོད་དུ་ཉར་བ། གསུམ་ནི་དམག་མི་
རྣམས་ལ་གཟེངས་རྟགས་འབུལ་བ་བཅས་སོ། །ཡིན་ཡང་མཚན་སྙན་
འདི་ཐོབ་མཁན་རྒྱལ་བོ་རང་ཉིད་དམ་ཁོང་གི་གདུང་རྒྱུད་ཡིན་ན་མ་
གཏོགས། མཚན་སྙན་འདི་གོང་མའི་ལམ་ལུགས་ཀྱི་རྒྱལ་ཁབ་དག་ལ་
དེ་འདྲའི་འཚམ་པོ་མེད་ལས་ཆེ། རློམ་བཙན་རྒྱལ་གྱི་དབང་སྒྱུར་དུས་
སྐབས་སུ་བྱུང་བ་བཞིན། རྒྱལ་བོ་དག་གིས་རྒྱལ་ཁའི་མཛད་སྒོ་སྒེར་
འཛིན་བྱས་ཏེ། རྒྱལ་བོ་རང་ཉིད་དང་ཁོང་གི་བུ་རྒྱུད་ལ་ཆེད་དུ་བསྡུ་བ་
ལས་གཡུལ་ལས་རྒྱལ་བའི་དམག་མི་རྣམས་ལ་ཆས་གོས་ཙམ་ལས་
ཅི་ཡང་མེད།
ཚིག་བརྒྱ་མདོར་དྲིལ་ན། ཇི་སྐད་དུ《 ཡི་ཤུའི་གསུང་རབ》
ལས། སུས་ཀྱང་སེམས་དང་བསམ་པའི་ནུས་པར་བརྟེན་ནས་རང་
གི་གཟུགས་བོང་ཆེ་རུ་བསྐྱེད་མི་ནུས། ཡིན་ནའང་རྒྱལ་ཁབ་ཅིག་གི
སྲིད་ལུགས་ཀྱི་ཆ་ནས་བཤད་ན། མངའ་ཁོངས་སྔར་ལས་ཡངས་ཤིང་
རྒྱལ་སྟོབས་སྔར་བས་དར་མིན་དེ་རྒྱལ་བོ་དང་སྲིད་གཞུང་གི་ནུས་
196

བྷེའེ་ཁིན་གྱི་ཐོར་རྩོམ།
པར་རག་ལས་པ་སྟེ། གོང་དུ་གླེང་ཟིན་པའི་ཐབས་ཇུས་དང་ཆོས་ཉིད།
ལུགས་སྲོལ་རྣམས་ལག་བསྟར་དཔྱིས་ཕྱིན་པ་ཞིག་བྱས་ཚེ། རྗེས་
རབས་པར་སྟོབས་འབྱོར་རྒྱས་པའི་རྨང་གཞི་བསྐྲུན་པ་རེད། ཡིན་ཡང་
དོན་ཆེན་འདིའི་རིགས་ནམ་རྒྱུན་སྣང་མེད་དུ་ལུས་འགྲོ་བས་ལས་ལ་
གང་བསྐོས་དང་ལེན་མི་བྱེད་ཀ་མེད་འདུག་ཨང་།

ལུས་ཟུངས་གསོ་ཐབས་གླེང་བ།
མིའི་རིགས་ཀྱིས་ཟས་རིགས་གང་དག་ལུས་ལ་ཕན་ཞིང་གང་
དག་ལུས་ལ་གནོད་པའི་ལེགས་ཉེས་ཀྱི་དབྱེ་བ་འབྱེད་ཤེས་དགོས། རང་
ཉིད་ལ་བརྟག་དཔྱད་བྱེད་པར་མཁས་པའི་བློ་གྲོས་འདི་ནི་ད་གཟོད་
ལུས་ཁམས་བདེ་སྲུང་གི་སྨན་གྱི་དྭངས་མ་ཡིན།
“འདི་ངའི་ལུས་ཁམས་ལ་གནོད་པ་མེད་ལས་ཆེ་བས་སྤྱོད་པར་
བྱ་་ཟེར་བ་ལས་་འདི་ངའི་ལུས་ཁམས་ལ་མི་འཕྲོད་པས་འདོར་བར་
བྱ་སྙམ་པ་ནི་ཉེན་ཁའི་རྒྱུ་དང་བྲལ་བའི་བརྟག་དཔྱད་ཀྱི་སྡོམ་ཚིག་
འབའ་ཞིག་ཡིན་ནོ། །གཞོན་པའི་དུས་ནི་ལུས་སྟོབས་དར་ལ་བབས་
པའི་སྒང་ཡིན་པས་བག་མེད་ལང་ཤོར་བྱས་ཀྱང་ལུས་པོས་མི་ལྕོགས་
པ་མེད་མོད། ལོ་ན་བགྲེས་ཚེ་གཞོན་དུས་བག་མེད་ལང་ཤོར་བྱས་པའི་
རྣམ་སྨིན་འཁོར་སྲིད་པ་ངེས་པར་གྱིས་ཤིག ལོ་རྒས་ཀྱིན་རྒས་ཀྱིན་
ལུས་སྟོབས་ཉམས་པ་ཆོས་ཉིད་ཡིན་པས་ལས་ཀ་གང་བྱས་ཀྱང་ཡར་
སྔོན་ལ་མི་དོ་སྙམ་པའི་འཁང་ར་བྱེད་མི་རུང་སྟེ། རྒས་པའི་ཆོས་ཉིད་
བཟློག་ཏུ་མེད། གོམས་ལོབས་སུ་གྱུར་པའི་རྒྱུན་ཟས་གློ་བུར་དུ་བརྗེ་ན་
198

བྷེའེ་ཁིན་གྱི་ཐོར་རྩོམ།
གཟབ་གཟབ་གནང་དགོས། གལ་སྲིད་ངེས་པར་དུ་བརྗེ་དགོས་པ་བྱུང་
ཚེ༑ ཞོར་ཟས་ཀྱང་གང་འཚམ་གྱིས་བརྗེ་ན་འགྲིག རང་བྱུང་གི་ཆོས་
ཉིད་དང་རྒྱལ་ཁབ་སྐྱོང་བའི་ཐབས་ཇུས་གཉིས་ལ་ཐུན་མོང་གི་མན་
ངག་ཅིག་ཡོད་དེ། དོན་དག་སྣ་གཅིག་བཅོས་སྒྱུར་བྱེད་པ་ལས་དོན་
དག་སྣ་མང་བཅོས་སྒྱུར་བྱས་ན་ཕན་ཆེ། ནམ་རྒྱུན་རང་ཉིད་ཀྱི་འགྲོ་
འདུག་ཉལ་འཆག་གི་འཚོ་བའི་གོམས་གཤིས་ལ་ཡིད་འཇོག་བྱ་འོས།
གལ་སྲིད་གོམས་གཤིས་ངན་པ་ག་གེ་མོས་རང་ཉིད་ལ་གནོད་པ་སྐྱེལ་
ཚེ་ཐབས་བརྒྱ་ཇུས་སྟོང་གིས་གོམས་གཤིས་ངན་པ་དེའི་རྒྱུན་གཅོད་
པར་བྱ། ཡིན་ཡང་གོམས་གཤིས་བཅོས་སྒྱུར་བྱས་པ་ལས་ལུས་ཁམས་
མི་བདེ་བ་བྱུང་ཚེ། སྔར་ནས་གོམས་པའི་ལོབས་ཕྱོགས་དེ་རྒྱུད་འཛིན་
བྱས་ཀྱང་སྐྱོན་མི་འདུག་སྟེ། དྲང་མོར་བཤད་ན་ང་ཚོས་གང་ཞིག་ནི་
ཀུན་གྱིས་ཚད་མར་འཛིན་ཞིང་མི་ལུས་བདེ་ཐང་ལ་ཕན་པའི་གོམས་
གཤིས་ཡིན་པ་དང་གང་ཞིག་ནི་རང་ཉིད་ཀྱི་འབྱུང་ཁམས་ལ་འཕྲོད་
པའི་གོམས་གཤིས་ཡིན་པའི་དབྱེ་བ་གསལ་བོ་ཞིག་འབྱེད་དཀའ།
ཉིན་རྒྱུན་གྱི་འཚོ་བའི་ཁྲོད་དུ་སྤྲོ་སྣང་བག་ཕེབས་དང་རང་སྣང་
གང་སྐྱིད་བྱེད་པ་ནི་ཚེ་རིང་ལོ་བརྒྱ་ཐུབ་པའི་མན་ངག་ཡིན། མིའི་
རིགས་ཀྱི་སེམས་དང་བསམ་པའི་ཆ་ནས་ཕྲག་དོག་དང་སེམས་ཁྲལ།
སྐྱོ་བ། ཐལ་དྲགས་པའི་དགའ་བ་དང་སེམས་སྐྱོ་བའི་སྨྲེང་བ་ལ་གཡོལ་
དགོས་ཤིང་། འཕྲུལ་སྣང་དང་སྟོང་བསམ་གྱི་དབང་དུ་འགྲོ་མི་རུང་སྟེ།
199

བོད་འགྱུར་རིག་གནས་དཔེ་ཚོགས།
སེམས་པ་རེ་སྨོན་གྱིས་བརྟས་ཤིང་། སྤྲོ་སེམས་དང་དགའ་སྣང་ཆེན་
པོས་ཁེངས་ཏེ། ཡིད་སྨོན་དང་མཚར་སྣང་གིས་བསྐྱེད་པའི་མཚར་
འཛིན་གྱི་བློ་དང་ལྡན་པར་བྱ།དེ་ལས་གཞན་ལོ་རྒྱུས་དང་ལྷ་སྒྲུང་།རང་
བྱུང་གི་སྣང་ཚུལ་སོགས་སྣ་མང་ཕུན་སུམ་ཚོགས་པའི་བསམ་གཞིག་
གིས་ཁེངས་པར་བྱས་ན་ལེགས། གལ་སྲིད་ཁྱོད་ཀྱི་གཟུགས་གཞིའི་
བདེ་ཐང་སྨན་ལ་བསྟེན་མྱོང་མེད་ཅིང་། ནམ་ཞིག་གློ་བུར་སྨན་བསྟེན་
དགོས་པ་བྱུང་ཚེ་ཁྱོད་ཀྱི་ལུས་ཁམས་ལ་མི་འཕྲོད་ཅིང་། གལ་སྲིད་
ཁྱོད་ཀྱིས་ནམ་རྒྱུན་སྨན་མང་དུ་བསྟེན་པ་ཡིན་ན། ལུས་ལ་ན་ཚ་བྱུང་
དུས་སྨན་བསྟེན་ཀྱང་མངོན་གསལ་གྱི་ཕན་ནུས་མི་ཐོན། ང་རང་དུས་
ཚིགས་ཀྱི་འགྱུར་བ་དང་བསྟུན་ནས་ཟས་རིགས་བརྗེ་བ་ལས་སྨན་
ལ་བསྟེན་པའི་གོམས་གཤིས་ཆགས་ཡོད་ན་མ་གཏོགས། ནམ་རྒྱུན་
སྨན་ལ་བསྟེན་པར་ཞེ་ནས་མི་འཐད། འཚོ་བཅུད་འཛོམས་པའི་ཟས་
རིགས་ནི་ལུས་ཟུངས་གསོ་བར་ཕན་ནུས་ཆེ་ཞིང་གནོད་ཆུང་། ལུས་
ཁམས་མི་བདེ་བ་བྱུང་ཚེ་དུས་ཐོག་ཏུ་སྨན་པར་བསྟེན་པ་ལས་སྣང་
མེད་དུ་གཏན་ནས་འཇོག་མི་རུང་། མི་ལ་ན་ཚ་བྱུང་བར་གསོ་བཅོས་
བྱ་དགོས་ཤིང་། ལུས་ཁམས་བདེ་ཞིང་ཐང་བར་སྦྱོང་བརྡར་བྱ་དགོས།
རྒྱུན་དུ་ལུས་ཕུང་སྦྱོང་བརྡར་གཙིགས་སུ་འཛིན་པའི་མི་ལ་ན་ཚ་ཕྲན
བུ་བྱུང་ཚེ་སྤྱིར་བཏང་དུ་སྤྱོད་ལམ་ལ་གཟབ་ནས་གསོ་བཅོས་བྱས་ན་
དྲག་སྐྱེད་འབྱུང་སླ་བས་སྨན་པར་བསྟེན་དགོས་མི་འདུག གལ་སྲིད་
200

བྷེའེ་ཁིན་གྱི་ཐོར་རྩོམ།
སཱའེ་སིའོ་ལགས་སྨན་པ་ཞིག་ལས་མཚན་ཉིད་པ་མིན་པའི་དབང་དུ་
བྱས་ཚེ། ཁོས་གཤམ་གྱི་བཞེད་ཚུལ་འདི་དག་ནད་མེད་ཅིང་ཚེ་རིང་
ཐུབ་པའི་མན་ངག་ཅིག་ཏུ་གཏན་ནས་སྒོམ་མི་སྲིད། མིའི་རིགས་ཀྱིས་
འཚོ་བའི་རྣམ་པ་མི་འདྲ་བ་ཉམས་སུ་མྱངས་ནས་ལུས་ཁམས་ལ་ཕན་
པའི་འཚོ་ཐབས་བསྟེན་པ་ལེགས་པར་མཐོང་སྟེ། སྐབས་འགར་ཟས་
ལ་ཟ་ཚོད་བྱེད་པ་དང་། ལན་རེར་ཕོ་བ་ཟས་ཀྱིས་འགྲང་ཚོད་བྱ། ཡིན་
ཡང་ཕོ་བ་འགྲང་ལ་རེམ་པ་གཅེས། སྐབས་དང་སྐབས་སུ་མཚན་ཐོག་
འཁྱོལ་བ་དང་། །ལན་རེར་སྔ་མོའི་དུས་ནས་གཟིམ་པར་བྱེད། །ཡིན་
ཡང་སྔ་མོར་གཟིམ་ལ་གོམས་པར་གཅེས། །
སྐབས་འགར་ལུས་སེམས་ལྷོད་ནས་ལུས་ཟུངས་གསོ། །ལན་རེར་
འགུལ་སྐྱོད་བྱས་ནས་སྦྱོང་བརྡར་བྱེད། །དུས་རྒྱུན་སྦྱོང་བརྡར་བྱེད་ལ་
གོམས་པར་བྱ། །འདི་སོགས་བརྗོད་པ་བསམ་གྱིས་མི་ཁྱབ་ཡོད། །འདི་
ལྟར་འཚོ་བའི་གནས་སྟངས་མི་འདྲ་བ། །ཡུལ་དུས་མེད་པར་ཉམས་སུ་
མྱངས་པ་ཡིས། །ལུས་ཁམས་བདེ་སྲུང་བྱེད་པར་ཕན་ཆེ་ཞིང་། །ནད་
རིགས་སྔོན་འགོག་བྱེད་པའི་གྲོགས་སུ་འགྱུར།།
སྨན་པ་ཁ་ཤས་ཀྱིས་ནད་པའི་ཁམས་དང་མོས་པར་བསྟུན་
དྲགས་པས། གནད་ལ་འཁེལ་བའི་ནད་བཅོས་ཐུབ་ཀྱིན་མེད། སྨན་
པ་ཁ་ཤས་ཀྱིས་གསོ་བ་རིག་པའི་གཞུང་ལ་བསྟུན་ཆེ་བས། ནད་པའི་
ལུས་ཁམས་ལ་རྒྱུས་ལོན་ཡང་དག་ཅིག་གནང་ཐབས་མ་བྱུང༌། དེའི་
201

བོད་འགྱུར་རིག་གནས་དཔེ་ཚོགས།
རྐྱེན་གྱིས་མཐའ་གཉིས་སུ་མ་ལྷུང་བའི་སྨན་པ་ཉམས་མྱོང་ཅན་ཞིག་
བསྟེན་རྒྱུ་ཤིན་ཏུ་གལ་ཆེ། གལ་སྲིད་འདི་འདྲའི་སྨན་པ་བཟང་བོ་ཞིག་
ལ་འཕྲད་དཀའ་ཚེ།གོང་སྨོས་ཀྱི་སྨན་པ་རིགས་གཉིས་བསྟེན་ཏེ་མཉམ་
སྦྱོར་གྱིས་ནད་བཅོས་བྱས་ཀྱང་ཆོག ན་ཚ་བྱུང་ཚེ་སྨན་བཅོས་ལག་
རྩལ་མཐའ་ལ་འཁྱོལ་བའི་སྨན་པ་གྲགས་ཅན་བསྟེན་རྒྱུ་གལ་ཆེ་ལ།
རང་གི་ལུས་ཁམས་ལ་རྒྱུས་མངའ་ཆེ་བའི་སྨན་པ་ཉམས་མྱོང་ཅན་
ཞིག་བསྟེན་རྒྱུ་དེ་བས་ཀྱང་གལ་ཆེའོ།

དོགས་པ་གླེང་བ།
དོགས་པ་ནི་ཕ་ཝང་དང་ཀུན་ནས་འདྲ་སྟེ་ནམ་རྒྱུན་སྲོད་དུས་སུ་
སྙིང་ཁོང་ལ་འཚང་འོངས། ང་ཚོས་ནང་སེམས་ཀྱི་དོགས་པ་སེལ་ཐུབ་
ན་རབ་ཡིན་ལ། མ་མཐར་ཡང་དེར་ཚོད་འཛིན་བྱ་འོས་ཏེ། རྒྱུ་མཚན་
ནི་དེས་མི་སེམས་རྨོངས་པར་བྱེད་ཅིང་མཛའ་བརྩེ་ལ་གཏོར་བཤིག་
དང་གཞུང་དོན་སྒྲུབ་པར་བར་ཆད་བཟོས་ཏེ། ལས་དོན་བདེ་བླག་ཏུ་
འགྲུབ་པའི་གེགས་སུ་འགྱུར་རོ། །
དོགས་པས་རྒྱལ་བོར་གདུག་རྩུབ་ཆེ་བའི་དབང་སྒྱུར་སྤེལ་དུ་
འཇུག་ཅིང་། ཁྱོ་གའི་རྒྱུད་ལ་ཕྲག་དོག་བསྐྱེད་པར་འགྱུར། དེར་མ་
ཟད་བློ་གྲོས་ཅན་ཡང་ཐེ་ཚོམ་གྱི་དྲ་བར་ཚུད་ནས་སེམས་འཁྲུག་པར་
བྱེད་ནུས། དོན་དུ་དོགས་པ་ནི་ཀླད་རྩའི་ནད་རིགས་ཤིག་ལས་སེམས་
ནད་ཀྱི་རིགས་ཤིག་ཡིན་མིན་བཤད་དཀའ། བློ་རྩ་བྲག་ལས་བརྟན་
པའི་མི་ཡང་དོགས་པ་མི་སྐྱེས་རང་སྐྱེས་སུ་འགྱུར་ཏེ། དབྱིན་ཇིའི་རྒྱལ་
བོ་ཧེན་རཱེ་སྐུ་ཕྲེང་བདུན་པ་ནི་དཔེ་གསོན་པོ་ཞིག་རེད། དོགས་པ་ཆེ་
བ་དང་སེམས་རྩ་བརྟན་པའི་ཆ་གང་ནས་བལྟས་ཀྱང་ཧེན་རེ་སྐུ་ཕྲེང་
203

བོད་འགྱུར་རིག་གནས་དཔེ་ཚོགས།
བདུན་པའི་ཟླ་ལ་ཐོན་པ་ཞིག་ཤིན་ཏུ་དཀོན། དེ་འདྲའི་གཤིས་ཀ་རུས་
པའི་རྐང་ལ་ཟུག་ཚེ་དོགས་པས་གནོད་པ་ཆེན་པོ་བཟོ་མི་སྲིད་དེ། དེ་
འདྲའི་གཤིས་ཀ་ལྡན་པའི་མི་ཡིས་ནམ་རྒྱུན་བརྟག་དཔྱད་ནན་མོ་
བཏང་ནས་བདེན་རྫུན་གསལ་འབྱེད་བྱེད་པ་ལས་དོགས་པ་བདེན་
པར་འཛིན་མི་སྲིད། སྙིང་ཆུང་སྡར་མའི་རིགས་ལ་མཚོན་ན།ནམ་ཞིག་
དོགས་པ་ལངས་ཚེ་འཕྲལ་མར་དོགས་པ་ཆེ་ནས་ཆེ་རུ་ཕྱིན་འགྲོ།དོན་
དངོས་ལ་གསལ་ཆ་མེད་པས་སེམས་ལ་དོགས་པ་བསྐྱེད་པར་སླ་བས།
དོགས་པ་སེལ་བའི་ཐབས་ཡག་ཤོས་ནི་དོན་དངོས་ལ་རྒྱུས་ལོན་བྱེད་
པ་ལས་དོགས་པའི་སྨུག་རྒྱུའི་ཁྲོད་གཡེང་བ་དེ་མིན།
མི་རྣམས་ཅིའི་ཕྱིར་དོགས་པ་སྐྱེ་དགོས་བྱུང་བ་རེད་དམ། ཁོ་ཚོར་
འདྲིས་པའི་གྲོགས་དང་གླས་པའི་མི་ཐམས་ཅད་འཕགས་པའི་གང་
ཟག་ཡིན་དགོས་པ་རེད་དམ། ཁོ་ཚོས་ཕ་རོལ་བོས་སོ་སོའི་འདོད་པ་
དོན་དུ་གཉེར་མི་རུང་བར་སྙམ་གྱིན་ཡོད་དམ། ཁོ་ཚོས་ཕ་རོལ་བོས་
རང་དོན་གཉེར་མི་རུང་བར་བསམ་གྱིན་ཡོད་དམ། དེའི་རྐྱེན་གྱིས་
དོགས་པ་སེལ་བའི་ཆེས་ལེགས་པའི་ཐབས་ནི་ཕྱོགས་གཅིག་ནས་
དོགས་པ་དེ་དངོས་ཡོད་ཅིག་ཡིན་པར་བསམ་སྟེ་དོགས་ཟོན་བྱེད་པ་
དང་། ཕྱོགས་གཞན་ཞིག་ནས་དོགས་པ་དེ་དངོས་མེད་ཀྱི་ཆོས་ཤིག་ཏུ་
བསམ་ནས་ཚོད་འཛིན་བྱ་དགོས། ང་ཚོས་དོགས་པ་ཟ་བ་དེ་བག་ཟོན་
བྱེད་ཐབས་ཤིག་ཏུ་བལྟས་ཀྱང་ཆོག་སྟེ། གལ་སྲིད་དོགས་པ་ཟ་བའི་
204

བྷེའེ་ཁིན་གྱི་ཐོར་རྩོམ།
དོན་དེ་བདེན་པར་གྱུར་ནའང་གནོད་པ་ཅི་ཡང་མི་འབྱུང་བར་ངེས།
སེམས་ནས་རང་བཞིན་གྱིས་སྐྱེས་པའི་དོགས་པའི་མདུད་པ་ནི་
བུང་བའི་མགྲིན་སྒྲ་ལས་མ་འདས། ཡིན་ནའང་ཁུངས་མེད་ཀྱི་གཏམ་
འཆལ་ཕྲ་མར་བཅུག་ནས་སྐྱེས་པའི་དོགས་པ་ནི་དུག་ཚེར་གྱི་ཕུང་བོ་
ཞིག་དང་ཀུན་ནས་འདྲ་སྟེ། དོགས་པ་འདིའི་རིགས་སེལ་བའི་ཐབས་
ལ་ལྷག་བསམ་ཟོལ་མེད་ཀྱི་ངང་ནས་རང་སེམས་ཀྱི་དོགས་པ་དེ་ཁ་
ཁོག་པས་མ་གསང་། གློ་རྒྱུ་མས་མ་བསྐུམ་པར་དོགས་པ་འཆང་ཡུལ་
ལ་སེམས་ངོ་སྟོན་པ་ལས་འོས་མེད།
འདི་ལྟར་བྱས་ཚེ་ཁྱོད་རང་ཕ་རོལ་པོར་སྔར་ལས་ཀྱང་འདྲིས་ཆ་ཆེ་
བར་འགྱུར་ཞིང་། དེ་དང་མཉམ་དུ་ཕ་རོལ་པོས་ཀྱང་སླད་མར་གཟབ་
གཟབ་བྱས་ཏེ་གཏམ་སྤྱོད་ཚ་མོས་གཞན་ལ་དོགས་པ་བསྐྱེད་པར་མི་
འགྱུར།
ཡིན་ཡང་རང་བཞིན་ངན་པའི་མི་ལ་སེམས་ངོ་སྟོན་པ་མི་རུང་སྟེ།
མི་དེའི་རིགས་ཀྱིས་གཞན་གྱིས་རང་ལ་དོགས་པ་འཆང་བ་ཤེས་ཚེ། ནམ་
རྒྱུན་ཚུལ་འཆོས་ཚ་མོ་བྱེད་པ་ལས་བློ་ཉེ་བ་མི་བྱེད། ཨེ་ཋི་ལཱེའི་མི་རྣམས་
ཀྱི་བཤད་རྒྱུན་དུ་དོགས་པ་ནི་གཞུང་དྲང་གི་ལམ་ཡིག་ཡིན་ཟེར། ཏག་
ཏག་དོགས་པས་གཞུང་དྲང་ལ་རྒྱང་རིང་དུ་གྱེས་པའི་ལམ་ཡིག་ཅིག་
གནང་བ་དང་ཅིས་མི་འདྲ། དོན་དུ་དོགས་པས་གཞུང་དྲང་ལ་སྐུལ་མ་
བྱས་ཏེ་བློ་དོགས་མེད་པའི་བདེན་པ་ར་སྤྲོད་བྱས་ན་འགྲིག
205

གཏམ་སྤྱོད་གླེང་བ།
འགའ་ཤས་ཀྱིས་གཏམ་གླེང་བྱེད་པའི་དུས་ན་མཁས་མཛངས་
ལྡན་པར་བསྔགས་པའི་མིང་སྟོང་ཞིག་རག་པར་ཤ་ཐང་དུ་འབད་པ་
ལས། གནས་ལུགས་ཡོད་མེད་ལ་གཞར་ཡང་མི་བལྟ་སྟེ། ཚིག་གི་ཕྲེང་
བ་དེ་དོན་གྱི་སྙིང་བོ་ལས་རིན་ཐང་ཆེ་བར་སྙམ་གྱིན་པ་དང་མཚུངས།
ཁ་ཤས་ཀྱིས་གཏམ་གླེང་བྱེད་པའི་དུས་སུ་རང་ཁུངས་རང་སྐྱེལ་བྱེད་
མཁས་པའི་ངོ་མཚར་བའི་བརྗོད་པ་ལ་དགའ་མོས་བྱེད་པ་ལས་བདེན་
རྫུན་གསལ་འབྱེད་ཀྱི་བརྡར་ཤ་གཅོད་པའི་ནུས་པ་འཛོམ་མིན་ལ་
གཙིགས་ཆེན་མི་བྱེད་དེ། ངག་གི་སྒྱུ་རྩལ་དེ་བསམ་པའི་བློ་སྦྱོང་ལས་
མཆོག་ཏུ་བལྟ་བ་དང་འདྲ། འགའ་ཞིག་གིས་རང་ཉིད་ལ་རྒྱུས་མངའ་
ཆེ་བའི་དོན་དེ་འབའ་ཞིག་ས་བཤད་རྡོ་བཤད་བྱེད་པ་ལས་ཁ་བརྡ་
གསར་བ་མི་ལབ། སྙིང་བོ་མེད་པའི་གཏམ་གླེང་འདིའི་རིགས་ཀྱིས་མི་
ལ་སུན་སྣང་བསྐྱེད་པར་འགྱུར་ཏེ། ནམ་ཞིག་དེའི་མཐིལ་བརྟོལ་ཚེ་
ཁྲེལ་བའི་གཞི་མར་འགྱུར་རོ།།
གཏམ་ཁ་ལྕེ་ཅན་ལ་བཟང་ཆ་ཞིག་ཡོད་པ་ནི་ཁ་བརྡའི་ཚིག་
206

བྷེའེ་ཁིན་གྱི་ཐོར་རྩོམ།
མགོ་གླེང་བར་མཁས་ཤིང་ཚིག་རྩོད་སྡུམ་ནས་བརྗོད་གཞི་གཞན་ལ་
བསྒྱུར་བར་འཇོན་པ་ཡིན་ཏེ། མི་འདིའི་རིགས་ལ་སྐད་ཆའི་ཁ་ལོ་བ
ཞེས་པའི་ཆོ་ལོ་བསྩལ་ཆོག གཏམ་གླེང་བྱེད་དུས་ཚིག་གི་གྲིམ་ལྷོད་
རན་པ་རབ་ཡིན་ཏེ། དཔེར་ན་སྐབས་དོན་གླེང་སྐབས་རིགས་པས་
སྒྲུབ་པ་དང་ཞིབ་བརྗོད་བྱེད་སྐབས་རིགས་འདེད་བྱེད་པ། གློ་བུར་དུ་
དྲི་བ་བཏོན་ནས་རང་ལྟ་འདྲེན་པ། སྐབས་རེར་ཀུ་རེ་དང་ལན་རེར་
གཟབ་ནན་བྱེད་དགོས་ཤིང་། ནམ་རྒྱུན་བཤད་སྟངས་སྣ་གཅིག་གིས་
ཐད་བཤད་ཐད་འདྲི་བྱས་ན་མི་ལ་སུན་པོ་བཟོ་སྲིད་དེ། ཏག་ཏག་མི་
རྣམས་དངོས་གནས་སྙིང་བོ་མི་འདུག་ཨང་ཞེས་བཤད་པར་དགའ་
བ་བཞིན་ནོ། །ཀུ་རེའི་གཏམ་གྱི་ངོས་ཐད་ནས་བཤད་ན་དོན་དག་ཁ་
ཤས་ཤིག་ཀུ་རེའི་གཏམ་དུ་མི་རུང་བས་ངེས་པར་དུ་གཟབ་དགོས་ཏེ།
དཔེར་ན། ཆོས་ལུགས་དང་རྒྱལ་དོན། སྐྱེས་བུ་དམ་པ། མི་ཞིག་ཁ་ཚ་
དགོས་གཏུག་གི་གནད་ལ་ཐུག་པའི་སྐབས་དང་གདུང་སེམས་བསྐྱེད་
པའི་སྙུང་གཞི་ཕོག་པ་ལ་སོགས་པའོ། །དེ་ལྟ་ནའང་འགའ་ཤས་ཀྱིས་
གཏམ་ལ་ཀུ་རེ་མེད་ན་བཤད་སྲོལ་མེད་པར་བསྙད་ཀྱིན་ཡོད། འདི་ནི་
ལྟ་ཚུལ་མི་ལེགས་པ་ཞིག་སྟེ་གཅུན་པར་འོས།
ཀྭ་ཡེ་སྟག་ཤར་གཞོན་ནུ་ཀྱེ། །ལྕག་གིས་ཉུང་དུ་གཞུ་བར་བྱ། །
སྲབ་མདའ་ལག་པས་མ་གློད་ཅིག །
སྤྱིར་བཏང་དུ་ཉན་མཁན་གྱིས་ཟུར་ཟའི་ཚིག་དང་ཀུ་རེའི་གཏམ་
207

བོད་འགྱུར་རིག་གནས་དཔེ་ཚོགས།
གྱི་དབྱེ་བ་འབྱེད་ནུས་པས། མི་རྣམས་ཀྱིས་ཟུར་ཟ་བྱེད་མཁས་པའི་
མི་དེའི་སྐད་ཆ་ལ་དོགས་འདྲོག་བྱ་སྲིད་ལ། ཁོས་ཀྱང་ངེས་པར་དུ་ཕ་
རོལ་བོའི་ཡིད་འཛིན་ལ་དོ་སྣང་བྱ་འོས། གཏམ་གླེང་བྱེད་པའི་དུས་ན་
དྲི་བ་འདོན་མཁས་པའི་ཚེ་རང་ཉིད་ལ་སྔར་མེད་ཀྱི་བློ་བསྐྱེད་འཐོབ་
པར་འགྱུར་ཞིང་གཞན་ཉིད་ཀྱང་ཡིད་ཚིམས་པར་བྱ་ངེས། ལྷག་པར་
དུ་གཞན་གྱི་ཡོན་ཏན་ལ་དམིགས་ནས་དྲི་བ་བཏོན་ཚེ། དེས་ཀྱང་ཁ་
ཁོག་པས་མ་གསང་བར་སྤྲོ་བས་ལན་ལྡོན་པར་ངེས་པས། རང་ཉིད་
ཀྱིས་དེའི་ཁྲོད་ནས་ཤེས་བྱའི་བདུད་བརྩི་བར་མེད་དུ་འཐུང་ཐུབ། ཡིན་
ཡང་དྲི་བ་དཀའ་མོའི་རིགས་ནི་དགེ་རྒན་གྱིས་སློབ་མ་ལ་རྒྱུགས་ལེན
པར་འཚམ་པ་ལས་སྤྱིར་བཏང་གི་གཏམ་གླེང་དུ་དེ་འདྲའི་འཚམ་པོ་
མེད། གལ་སྲིད་ཁྱོད་རང་གཏམ་འགོ་གླེང་མཁན་ཞིག་ཡིན་ཚེ་ངེས་
པར་དུ་མི་རེ་རེར་གཏམ་གླེང་སྤེལ་བའི་གོ་སྐབས་བསྐྲུན་དགོས། གལ་
ཏེ་སུ་ཞིག་གིས་གཏམ་འདོད་ཚ་མོས་བརྒྱ་ཁ་གཅིག་གཅོད་བྱས་ཚེ།
དེ་དུས་རོལ་མོ་མཁན་དག་གིས་གྷི་རཱེ་ཡའི་ཞབས་བྲོར་མགོ་འཁོར་
མཁན་དག་ལ་ཡ་ལན་སློག་པ་ནང་བཞིན་ཐབས་བརྒྱ་ཇུས་སྟོང་གིས་
གླེང་གཞི་གཞན་དུ་བསྒྱུར་ནས་གཞན་རྣམས་ཁ་བརྡའི་གླགས་སུ་
འཇུག་པར་སྐུལ་རྒྱུ། གལ་སྲིད་གཞན་གྱིས་ཁྱོད་ལ་གསལ་ཆ་ཡོད་
པར་རློམ་པའི་དོན་དག་དེ་མི་ཤེས་པའི་རྫི་ཉམས་སྟོན་དུས། རྗེས་མར་
རང་ཉིད་ལ་གསལ་ཆ་མེད་པའི་དོན་དག་ལ་ཐུག་པའི་ཚེ་ནའང་ཁུ་
208

བྷེའེ་ཁིན་གྱི་ཐོར་རྩོམ།
སིམ་མེར་བསྡད་ཀྱང་གཞན་གྱིས་ཁྱོད་ལ་གསལ་ཆ་ཡོད་པར་སྙམ་
ངེས། གཏམ་གླེང་བྱེད་སྐབས་རབ་ཡིན་ན་རང་ཉིད་ཀྱི་སྐོར་མི་གླེང་
བར་བྱ། བརྒྱ་ལ་གླེང་དགོས་པ་བྱུང་ཡང་བག་ཟོན་བྱ་རྒྱུ་གནད་ཀྱི་དམ་
པ་ཡིན། ང་ལ་ངོ་ཤེས་ཤིག་ཡོད་པ་དེ་ཟུར་ཟ་འདྲེས་མའི་སྐད་ཆ་ཞིག་
ལབ་པར་དགའ་སྟེ།་ཁ་བརྡའི་ཁྲོད་ནས་རང་ཉིད་གླེང་བར་དགའ་བའི་
མི་ནི་བློ་གྲོས་ཅན་ཞིག་ཡིན་པ་གདོན་མི་ཟ་སྟེ། གཞན་གྱི་ཡོན་ཏན
གླེང་བའི་སྐབས་དང་སྒོས་སུ་གླེང་བྱའི་ཡོན་ཏན་དེ་རང་ཉིད་ལའང་
ལྡན་པའི་གནས་སྐབས་ཁོ་ན་རུ་ད་གཟོད་དེའི་ཞོར་ནས་རང་བསྟོད་
བྱས་ཀྱང་སྐྱོན་ཆེན་པོ་མི་འདུག་གཏམ་གླེང་བྱེད་པའི་སྐབས་སུ་ཆེད་
དུ་མི་སྒེར་ལ་མ་དམིགས་ན་བཟང་། གཏམ་གླེང་ནི་ཁོད་སྙོམ་ཞིང་རྣང་
མར་བསྣོལ་བའི་ཐང་ཆེན་ཞིག་དང་འདྲ་སྟེ། དེ་རུ་ཁྱིམ་ཚང་སུ་དང་
གང་ལའང་ཤར་མར་བརྐྱངས་པའི་ཆེད་སྤྱོད་ཀྱི་ལམ་བུ་ནི་གཞར་ཡང་
མེད་དོ། །
དེ་དུས་ངས་སྐུ་དྲག་གཉིས་ངོ་ཤེས། ཁོང་གཉིས་ནི་དབྱིན་རྒྱལ་
ནུབ་རྒྱུད་ཀྱི་མི་ཡིན། ཁོང་གཉིས་ལས་གཅིག་ལ་ལྷན་སྐྱེས་སུ་གཞན་
ལ་ཟུར་ཟ་བྱེད་པར་དགའ་བའི་ལོབས་ཕྱོགས་ཤིག་ཡོད། ཡིན་ཡང་ཁོ་
རང་ཁྱིམ་ནས་གསོལ་སྟོན་བཤམས་ཏེ་མགྲོན་བསུ་གཏོང་བར་དགའ།
ཅིག་ཤོས་དེ་སྔ་མའི་ཁྱིམ་དུ་ཕེབས་མྱོང་མཁན་དག་ལ་་མ་གསང་དྲང་
མོར་ཤོད་དང་། ཟུར་ཟ་ཁྱད་གསོད་བྱས་མ་སོང་ངམ་ཞེས་འདྲི་བར་
209

བོད་འགྱུར་རིག་གནས་དཔེ་ཚོགས།
དགའ། སྐུ་དྲག་དག་གིས་དེ་འདྲའི་གནས་ཚུལ་བྱུང་རབས་ལབ་པར་
སྐད་ཆ་འདྲི་མཁན་དེས་ནམ་རྒྱུན་ཁོས་ཞིམ་མངར་ལྡན་པའི་གསོལ་
མཆོག་དེ་ཆུད་ཟོས་བྱས་འགྲོ་བ་སྔར་ནས་ཤེས་ཡོད་ཟེར།
རྩོད་གླེང་བྱེད་པ་ལས་སྐད་ཆ་བཤད་ཤེས་བྱས་པས་དགའ། ཡང་
ན་དེའི་རྐྱེན་གྱིས་གཏམ་གླེང་བྱེད་པའི་ཚེ་ན་ཡིད་ལ་འབབ་པའི་
གཏམ་སྨྲ་བ་གང་ངོ་མཚར་བའི་སྐད་ཆའམ་གོ་རིམ་ལྡན་པའི་བརྗོད་
པ་ལས་ཀྱང་གལ་ཆེ་བ་འདུག ཁ་བཤད་ཆུ་བོ་འབབ་འབབ་བྱེད་ཀྱང་
དྲིས་པའི་ལན་ལ་ངག་ལྐུགས་པར་འགྱུར་བ་ནི་རྟུལ་པོ་ཡིན་ལ། དྲིས་
ལན་ལྡོན་པར་མཁས་ཀྱང་ཁ་ལྕེ་གློག་དམར་འཁྱུག་འཁྱུག་མི་ནུས་
པ་ནི་ཤེས་རྒྱ་ཆུང་བའི་རྟགས་སུ་འཁུམས། ཏག་ཏག་མིའི་རིགས་ཀྱིས་
སྲོག་ཆགས་ཀྱི་འཇིག་རྟེན་ལས་མཐོང་བ་བཞིན། རྒྱུག་རྩལ་ཞན་
པའི་སྲོག་ཆགས་ཕལ་མོ་ཆེ་སྐོར་སྤོ་བྱེད་པར་འཇོན་པ་སྟེ། ཤ་ཁྱི་དང་
རི་བོང་བཞིན་ནོ། །གླེང་གཞི་གཙོ་བོ་མ་བཤད་སྔོན་ལ་དགོས་མེད་
ཀྱི་གསལ་བཤད་མང་དྲགས་ན་མི་ལ་སུན་པོ་བཟོ་ཡང་། སྔོན་འགྲོའི་
གསལ་བཤད་ཅི་ཡང་མེད་ན་ཨུ་ཚུགས་མཐར་སྐྱེལ་གྱི་ཚུལ་ལས་མ་
འདས་སོ།།
210

རྒྱུ་ནོར་གླེང་བ།
ངས་ནམ་རྒྱུན་རྒྱུ་ནོར་ནི་ཀུན་སྤྱོད་ཀྱི་ཁུར་བོ་རུ་ལྟ་ཡིན་ཡོད།
ཁུར་བོ་ཞེས་པ་འདི་རློམ་གྱི་སྐད་དུ་དམག་ཆས་ཞེས་པའི་ཐ་སྙད་
འདིས་མཚོན་ན་ལེགས་པར་སེམས་ཏེ། རྒྱུ་ནོར་ལ་ཆ་བཞག་པའི་ཀུན་
སྤྱོད་ནི་དམག་མི་ལ་མཚོན་ན་དམག་ཆས་དང་འདྲ་བར་མེད་དུ་མི་
རུང་ཞིང་བསྐྱུར་དུ་མེད་པ་ཞིག་རེད། ཡིན་ཡང་དེ་དམག་དཔུང་དཔུང་
སྐྱོད་བྱེད་པའི་གེགས་སུ་འགྱུར་ཞིང་། སྐབས་འགར་དེ་ལ་རྐྱེན་བྱས་ཏེ་
དམག་འཁྲུག་གི་གོ་སྐབས་བཟང་བོའམ་རྒྱལ་ཁའི་འབྲས་བཟང་ཤོར་
བའང་ཡོད་པ་རེད།
ལོངས་སྤྱོད་འོག་མ་ཀླུ་དང་མཉམ་ཡང་བསོད་སྙོམས་ལ་སྦྱིན་པ་
གཏོང་བ་མ་གཏོགས་དེར་ངེས་པ་དོན་གྱི་སྤྱོད་སྒོ་མི་འདུག་སྟེ། སྦྱིན་པ་
ལས་གཞན་པའི་སྤྱོད་སྒོ་དག་ནི་འཕྲུལ་སྣང་འབའ་ཞིག་གོ །ཏག་ཏག་
སོ་ལི་མན་གྱིས་རྒྱུ་ནོར་ཇི་ལྟར་མང་ན། འཛད་སྤྱོད་གཏོང་མཁན་དེ་
ཙམ་གྱིས་མང་བར་ངེས་པས། བདག་པོའི་མིག་གི་དབང་བོས་ལོངས་
སུ་སྤྱོད་པ་ཙམ་ལས་དོན་དུ་རང་ཉིད་ལ་ཕན་བདེ་ཅི་ཞིག་བསྐྲུན་པར་
211

བོད་འགྱུར་རིག་གནས་དཔེ་ཚོགས།
ནུས་སམ་ཞེས་གསུངས་པ་ནི་གནད་ལ་འཁེལ་བའི་གཏམ་མོ། །སུ་
དང་གང་གི་འཚོ་བ་དེའང་རྒྱུ་ནོར་འབོར་ཆེན་མེད་ན་འཁྱོལ་དཀའ་
བའི་ཚད་དུ་ཐོན་ཐབས་ཡོད་པ་མ་རེད། འབྱོར་ལྡན་པ་དག་ནི་དོན་དུ་
རྒྱུ་ནོར་ལ་དོ་དམ་བྱེད་མཁན་སྟེ། རྒྱུ་ནོར་དེ་སྦྱིན་པར་གཏོང་
ཞལ་འདེབས་སུ་འབུལ་བའི་དབང་ཆ་མངའ་བའམ་འབྱོར་ལྡན་པའི་
མཚན་སྙན་ལྡན་པ་ཙམ་ལས་ངེས་པ་དོན་གྱི་སྤྱོད་སྒོ་ཡོད་མི་སྲིད། ཁ་
ཤས་ཀྱིས་རྡེའུ་ཞིག་གམ་མཐོང་བར་དཀོན་པའི་དངོས་པོ་རིན་གོང་
མཐོན་པོས་ཉོ་བསྡུ་བྱེད་པ་མཐོང་མ་སོང་ངམ། འགའ་ཤས་ཀྱིས་ཕོན་
ཆེ་བའི་རྒྱུ་ནོར་གྱི་སྤྱོད་སྒོ་ངོམས་ཆེད་རྒྱས་ཤོམ་ཆེ་བའི་ལས་གཞི་ག་
གེ་མོ་གཉེར་གྱིན་པ་མཐོང་མ་སོང་ངམ།
དེ་ལྟ་ནའང་ཁྱེད་ཀྱིས་རྒྱུ་ནོར་གྱིས་རྐྱེན་ངན་བར་ཆད་སེལ་ནུས་
པར་བརྗོད་ཀྱང་སྲིད་དེ། ཇི་སྐད་དུ་སོ་ལི་མན་གྱིས་འབྱོར་ལྡན་པའི་
སེམས་སུ་རྒྱུ་ནོར་ནི་བཙན་རྫོང་ཞིག་ཡིན་ཞེས་གསང་བའི་མཐིལ་
བརྟོལ་ནས་སྨྲས་ཡོད་དེ། བཙན་རྫོང་དེ་མིའི་སེམས་ཁོང་དུ་གནས་པ་
ཙམ་ལས་དངོས་ཡོད་ཀྱི་འཚོ་བའི་ཁྲོད་དུ་ཤུལ་ཙམ་ཡང་མེད། དེའི་
རྐྱེན་གྱིས་ང་ཚོས་རྒྱུ་ནོར་གྱིས་མི་ལ་ཆག་སྒོ་སློང་བའི་སྐབས་ནི་ཏག་
ཏག་དེས་རྐྱེན་ངན་བར་ཆད་སེལ་བའི་སྐབས་ལས་མང་བ་ཁས་མི་
ལེན་རང་ལེན་ཡིན། བག་མེད་རྒྱས་སྤྲོས་བྱེད་པ་སྔོན་སོང་གིས་རྒྱུ་ནོར་
དོན་དུ་གཉེར་བ་གཏན་ནས་མི་རུང་སྟེ། ང་ཚོས་ཁུངས་དག་ཅིང་ཚུལ་
212

བྷེའེ་ཁིན་གྱི་ཐོར་རྩོམ།
མཐུན་གྱི་འཛད་སྤྱོད། སེར་སྣ་མེད་པའི་སྦྱིན་པ། ཞེན་ཆགས་དང་བྲལ་
བའི་ཤུལ་བཞག་སོགས་ལས་ཐོབ་པའི་རྒྱུ་ནོར་དོན་དུ་གཉེར་དགོས།
ཡིན་ནའང་རྣལ་འབྱོར་བ་ནང་བཞིན་འཇིག་རྟེན་གྱི་ཟང་ཟིང་ལས་
རིང་དུ་གྱེས་ཏེ་རྒྱུ་ནོར་ལོངས་སྤྱོད་ཁྱི་ཡི་ཟས་བཞིན་སྤོང་བ་མ་བྱེད་
ཅིག རྒྱུ་ནོར་ལོངས་སྤྱོད་དོན་དུ་གཉེར་བར་ལུགས་དང་མཐུན་མིན་གྱི་
གསལ་ཁ་འབྱེད་ཐུབ་པར་རབ་ཡིན་ཏེ། དེ་སྔོན་ཤྭེ་སེའེ་ལོ་ཡིས་ཕོ་སི་
ཐོམ་མུ་ཟི་ལ་དག་འབུད་བྱེད་དུས་ཁོང་གིས་རྒྱུ་ནོར་དོན་དུ་གཉེར་བ་
ནི་ལོངས་སྤྱོད་རྒྱས་པའི་ཧམ་སེམས་ལ་རྐྱེན་བྱས་པ་མ་ཡིན་ཏེ། དགེ་རྩ་
སྒྲུབ་པའི་མ་རྩ་གསོག་པའི་ཆེད་དུའོ་ཞེས་གསུངས་མྱོང་། ང་ཚོས་སྔར་
བཞིན་སོ་ལི་མན་གྱི་བསླབ་བྱ་དང་དུ་ལེན་པར་བྱ་སྟེ། ཡུལ་དུས་གང་
དུའང་སྐད་ཅིག་ཉིད་ལ་ཕྱུག་པོར་ཆགས་ན་སྙམ་པའི་བརྣབ་སེམས་མི་
འཆང་རོགས། མྱུར་དུ་ཕྱུག་པོ་ཆགས་ན་བསམ་པའི་ཧམ་སེམས་ཀྱིས་
མིའི་ལྷད་མེད་པའི་རང་བཞིན་བཟང་བོ་དེ་རྨང་ནས་བཅོམ་འགྲོ།
གནའ་བོའི་སྙན་ངག་པ་དག་གི་རྟོག་བཟོའི་ཁྲོད་དུ་ལྷའི་དབང་
བོ་ལྷུའུ་ཕེ་ཋི་ཡིས་ནོར་ལྷ་ཕི་ལེའེ་ཋེའོ་མངག་བཅོལ་བྱེད་དུས་ནམ་
རྒྱུན་ཀ་རེ་ཀོ་རེ་བྱེད་ཀྱང་། གཤིན་རྗེའི་རྒྱལ་བོས་མངག་གཏོང་གནང་
དུས་གློག་ཞགས་ལས་ཀྱང་མྱུར་བོ་འདུག ཏག་ཏག་རྟོག་བཟོ་འདིས་
གཞུང་དྲང་ཚུལ་ལྡན་གྱི་རྩོལ་བ་ལ་བརྟེན་ན་ཕྱུག་འགྱུར་གྱི་གོམ་ཁ་
དལ་ཞིང་། གཞན་གྱི་འཆི་བ་ལ་བརྟེན་ཚེ་(ཤུལ་ནོར་རྒྱུད་འཛིན་བྱེད་
213

བོད་འགྱུར་རིག་གནས་དཔེ་ཚོགས།
པ་སོགས)ནམ་མཁའི་དབྱིངས་ནས་དངུལ་ལོར་གྱི་ཆར་བབས་པ་
བཞིན་སྐད་ཅིག་ཉིད་ལ་ཕྱུག་པོ་ཆགས་ཐུབ།
གལ་སྲིད་གཤིན་རྗེའི་རྒྱལ་བོ་ཕི་ལེའེ་ཥོའོ་གདོན་འདྲེ་ཞིག་ལ་ཆ་
བཞག་ཚེ།དཔེ་འཇོག་འདི་ཞེ་དྲག་འཚམ་པོ་འདུག་སྟེ།ལོག་ལམ(མགོ་
བསྐོར་དང་གཉའ་གནོན་ལ་སོགས་པའི་ཚུལ་མིན་གྱི་ཐབས་ལ
བསྟེན)དུ་འཕྱན་ནས་རྒྱུ་ནོར་དོན་དུ་གཉེར་ན་ནི་ཕྱུག་འགྱུར་གྱི་ལམ་
དུ་འཇུག་སླ་བ་མངོན་སུམ་རེད་འདུག
ཕྱུག་པོར་ཆགས་པའི་ཐབས་དང་ལམ་ནི་བགྲང་གིས་མི་ལང་
ནའང་ཕལ་ཆེ་བ་ནི་སྦྱོར་བ་ངན་པའི་རིགས་སུ་འདུ།དེ་དག་ལས་ཚུལ་
དང་མཐུན་ཞིང་དྲི་མ་དང་བྲལ་བ་ནི་སེར་སྣའི་སྦྱོར་བ་ལས་མ་འདས།
དེ་ལྟ་ནའང་སེར་སྣའི་སྦྱོར་བ་དེ་མ་རུངས་པའི་རྒྱུ་དང་བྲལ་བ་ནི་ཡེ་
མིན་ཏེ། དེ་དགེ་སྦྱོར་དང་སྦྱིན་པའི་གེགས་སུ་འགྱུར་ཉེན་ཆེ། ས་ཞིང་
ལ་བརྟེན་ནས་ཕྱུག་འགྱུར་གྱི་ལམ་ཁར་བསྙེགས་པ་ནི་ཆེས་ལུགས་
མཐུན་གྱི་རྒྱུ་ནོར་སྤེལ་བའི་ཐབས་ཀྱི་དྭངས་མ་ཡིན་ཏེ། ས་ཞིང་ལས་
ཐོབ་པའི་རྒྱུ་ནོར་ནི་དབྱིག་འཛིན་མ་མའི་དངོས་གྲུབ་ཡིན་པའི་རྐྱེན་
ཡིན། ཡིན་ཡང་ལམ་འདི་ལ་བརྟེན་ན་ཕྱུག་འགྱུར་གྱི་ལམ་དུ་བསྙེགས་
པའི་འགྲོས་དལ་བ་ཡིན། གལ་སྲིད་ལོངས་སྤྱོད་ཀླུ་དང་མཉམ་པའི་
འབྱོར་ལྡན་པ་དག་ས་ཞིང་བདག་གཉེར་གྱི་ལས་ལ་གཞོལ་མཁས་ན་
རྒྱུ་ནོར་ཆར་རྗེས་ཀྱི་ཤ་མོ་བརྡོལ་བ་བཞིན་འཕར་བ་གདོན་མི་ཟ། ངས་
214

བྷེའེ་ཁིན་གྱི་ཐོར་རྩོམ།
དབྱིན་རྒྱལ་གྱི་སྐུ་དྲག་ཅིག་ངོ་ཤེས། སྐབས་དེ་ཤེད་དུ་ཁོང་གི་ཡོང་སྒོའི་
ཟླར་ཐོན་པ་ནི་མཁའ་ཡི་པདྨོ་བཞིན་དུ་དཀོན། ཁོང་ལ་ཡངས་ཤིང་རྒྱ་
ཆེ་བའི་ས་ཞིང་དང་ནགས་ར། རྩྭ་ར་དང་ལུག་ཁྱུ་ཡོད་པར་མ་ཟད། རྡོ་
སོལ་དང་ཞ་ཉེ། ལྕགས་རིགས་ལ་སོགས་པའི་གཏེར་ཁ་འབོར་ཆེན་
བདག་ཏུ་བཟུང་ཡོད་པ་རེད། དེའི་རྐྱེན་གྱིས་ཁོང་ཉིད་ལ་ཆ་བཞག་
ནས་བཤད་ན་ས་གཞི་ནི་རྒྱུ་ནོར་གྱི་ཕྱྭ་གཡང་ཀློང་དུ་བརྡོལ་བའི་
འཛད་མེད་ཀྱི་ཆུ་གཏེར་ཞིག་དང་ཅིས་མི་མཚུངས་ཨང་།
འགའ་ཞིག་གིས་ཁེ་འབབ་ཏོག་ཙམ་རག་པ་དཀའ་ཡང་ཁེ་
འབབ་འབེལ་པོ་རག་པ་སླ་ཟེར། ཞིབ་ཏུ་བསམ་ན་འདི་ནི་བདེན་
གཏམ་འཁྲུལ་མེད་རང་སྟེ། གལ་སྲིད་སུ་ཞིག་ལ་མ་དངུལ་འབོར་ཆེན་
འཛོམས་བྱུང་ན་དེས་རྒྱུ་ཤུགས་ལ་བརྟེན་ནས་ཆེར་རློམ་ཆུང་གནོན
དང་ཁྲོམ་རར་ཚོད་འཛིན། འབྲེལ་ཉོ་དཀོན་འཚོང་། ན་གཞོན་ཁེ་ལས་
པ་དང་ལས་རིགས་མཉམ་གཉེར་བྱེད་པ་སོགས་བགྱིས་ཚེ་ཁེ་འབབ་
འབེལ་པོ་རག་ཐུབ་པ་སྨོས་མ་དགོས། སྤྱིར་བཏང་གི་ལས་རིགས་དང་
ལས་གཞི་གཉེར་ན་བདེན་པ་བདེན་ཐུབ་ཀྱིས་ཁེ་འབབ་ཏོག་ཙམ་
རག་པར་ཤ་ཐང་དུ་འབད་པ་ལས་འོས་མེད་ཅིང་དེ་ལ་བརྟེན་ནས་ཕྱུག་
པོར་གྱུར་ན་ཐབས་ལམ་གཉིས་ལས་མེད་དེ། གཅིག་ནི་འབད་པ་ལྷུར་
ལེན་གྱིས་ལས་ལ་བརྩོན་པ་དང་ཅིག་ཤོས་ནི་བབ་ཆགས་ཚུལ་ལྡན་
བྱེད་པའོ། །གོང་ཐང་སྒྲིག་པ་ཁོ་ནར་བརྟེན་ནས་ཁེ་བཟང་རག་ཐབས་
215

བོད་འགྱུར་རིག་གནས་དཔེ་ཚོགས།
འབའ་ཞིག་བྱས་ན་ཚུལ་དང་མཐུན་པར་བཤད་དཀའ། ཉེར་མཁོ་ཅན་
ལ་ཧར་གོང་གཅོད་པ་དང་། གཞུང་ཞབས་པའམ་ལས་ཚབ་པར་ལྐོག་
རྔན་བརྫངས་ནས་ཉོ་ཚོང་འགུག་ཐབས་བྱེད་པ་དང་། ཡང་ན་གཡོ་
ཐབས་ཀྱིས་འདྲ་མཉམ་གྱི་ཉོ་ཚོང་སྒེར་འཛིན་བྱེད་པ་ལ་སོགས་པ་ནི་
ཁྲེལ་མེད་ཐ་ཤལ་གྱི་སྦྱོར་བ་འབའ་ཞིག་གོ།
ཡང་གཅིག་བཤད་ན་མགོ་བདེ་གླགས་འཚོང་སྟེ། རང་གི་འཛད་
སྤྱོད་ཀྱི་དགོས་མཁོའི་ཆེད་དུ་མ་ཡིན་པར་རིན་གོང་མཐོན་པོས་
གཞན་ལ་བཙོང་བའི་ཧམ་སེམས་ཀྱིས་ཀུན་ནས་གཡོས་ཏེ་ཚོང་ཟོག་
ཉོ་བསྡུ་བྱེད་པ་ནི་ཚོང་བདག་དང་འཛད་སྤྱོད་པ་གཉིས་ཀ་གཡོ་འོག་ཏུ་
བཙུད་པ་རང་ངོ་། །གལ་སྲིད་བློས་ཐུབ་ཀྱི་གྲོགས་པོ་ཞིག་དང་མཉམ་དུ་
ཚོང་གཉེར་ཚེ་ཁེ་འབབ་ཆེན་པོ་རག་ཐུབ་པ་གདོན་མི་ཟ། བུན་གཏོང་
སྐྱེད་ལེན་བྱེད་པ་ནི་ཆེས་ལེགས་པའི་ཕྱུག་འགྱུར་གྱི་ཐབས་ལམ་དེ་
ཡིན་ལ་ཆེས་ཐ་ཤལ་གྱི་སྦྱོར་བའང་ཡིན་ཏེ། བུན་གཏོང་སྐྱེད་ལེན་བྱེད་
མཁན་དག་ནི་ནམ་རྒྱུན་གཞན་གྱི་རྔུལ་ཁྲག་ལས་རང་གི་བདེ་སྐྱིད་
འཚོལ་མཁན་ཡིན་ཏེ། ཁོ་ཚོས་ངལ་གསོའི་ཉིན་མོར་ཡང་ཁེ་སྤོགས
ཆད་མེད་དུ་རག་གིན་ཡོད་པ་རེད། བུན་གཏོང་སྐྱེད་ལེན་བྱེད་པ་ནི་
ཐབས་ལེགས་ཤོས་ཤིག་ཏུ་བཤད་ཀྱང་ཉེན་ཁ་གཏན་ནས་མེད་པ་ཡེ་
ནས་མིན་ཏེ། དཔང་མི་དང་བར་བས་ནམ་རྒྱུན་རང་ཉིད་ཀྱི་ཁེ་ཕན་ཁོ་
ན་བསམ་སྟེ་སྐྱིན་ཚབ་འཇལ་བའི་ནུས་པ་མེད་པའི་མི་ལ་ཁེག་ཐེག་
216

བྷེའེ་ཁིན་གྱི་ཐོར་རྩོམ།
འགན་ལེན་བྱེད་པ་རེད། གལ་ཏེ་སྟེས་དབང་གིས་གསར་གཏོད་ག་གེ་
མོ་དང་ཆེད་ཁེ་ག་གེ་མོའི་དབང་ཆ་ལག་སོན་བྱུང་ཚེ་རྒྱུ་ཐོག་ལ་རྒྱག་
ངེས་པ་གདོན་མི་ཟ་སྟེ། ཏག་ཏག་ཆེས་ཐོག་མར་ཁི་ནེར་རཱེ་གླིང་ཚོམ་
དུ་མངར་སྦྲང་བཟོ་གྲྭ་འཛུགས་མཁན་དེ་ལྟ་བུ་རེད། དེའི་རྐྱེན་གྱིས་སུ་
ཞིག་མིང་དོན་མཚུངས་པའི་མཚན་ཉིད་པ་ཞིག་ཏུ་གྱུར་ནས་གནད་
དོན་འཚོལ་བ་དང་དབྱེ་ཞིབ་བྱེད་པར་འཇོན་ཚེ་ཁེ་བཟང་འབོར་ཆེན
རག་ཐུབ། ལྷག་པར་དུ་བྱ་བ་ལམ་འགྲོ་ཡོང་བའི་སྒང་ལ་ཁེ་བཟང་གྱ་
ནོམ་པ་ཞིག་རག་ཐུབ། གཏན་འཇགས་ཀྱི་ཡོང་འབབ་ཁོ་ནར་བརྟེན་
ནས་འཚོ་བ་སྐྱེལ་མཁན་ཕྱུག་པོར་འགྱུར་དཀའ་ཞིང་། སེམས་ཤུགས་
ཡོད་དགུ་བཏོན་ནས་གླགས་འཚོང་རྒྱག་མཁན་ནམ་རྒྱུན་འབྱོར་
ཕོངས་ཁྱིམ་སྟོངས་སུ་གྱུར་འགྲོ། དེའི་རྐྱེན་གྱིས་རབ་ཡིན་ན་གཏན་
འཇགས་ཀྱི་ཡོང་འབབ་ཞིག་ལ་རྒྱབ་རྟེན་བཅོལ་ནས་གླགས་འཚོང་
གིས་ཉེན་མཆོང་བྱས་ཚེ་ཕམ་ཉེས་བྱུང་ཡང་ཕྱི་བཤོལ་བྱས་ཆོག་པ་
རེད། ཁྲིམས་ལུགས་ཀྱི་བཀག་རྒྱས་བཅིངས་མེད་པའི་ཡུལ་གྲུ་ཁག་ཏུ།
ཚོང་ཟོག་སྒེར་སྡོམ་བྱས་ཏེ་གསོག་ཉར་གྱིས་ཚོང་སྒུག་བྱེད་པའང་ཕྱུག་
པོར་འགྱུར་བའི་ཐབས་ལམ་ལེགས་པོ་ཞིག་ཡིན་ལ། སྒོས་སུ་སྒེར་སྡོམ་
བྱེད་མཁན་གྱིས་ཚོང་རྫས་གང་ཞིག་བྲིན་ཆེ་བའི་གནས་ཚུལ་ལ་རྒྱུས་
ལོན་ཡང་དག་བྱས་ཏེ་ཚོང་ཟོག་འབོར་ཆེན་ཉོ་བསྡུ་བྱས་ཚེ་ལོངས་
སྤྱོད་དབྱར་གྱི་མཚོ་མོ་བཞིན་དུ་རྒྱས་པར་འགྱུར།
217

བོད་འགྱུར་རིག་གནས་དཔེ་ཚོགས།
མི་གཡོག་རྒྱུགས་ནས་ཡོང་འབབ་འཚོལ་བ་ནི་ཁུངས་དག་ཅིང་
གཙང་བ་སྨོས་མ་དགོས་མོད། འོན་ཀྱང་གླ་རྔན་དེའི་རིགས་ནི་ནམ་
རྒྱུན་ཁ་འཕྲེད་འཕྲེད་སྒྱིད་ཞ་ཞ་དང་ངོ་དགའ་སྤྲེལ་ལད་བྱེད་དགོས་
པས། ཡོང་འབབ་དེའི་རིགས་ཆེས་ཐ་ཤལ་གྱི་གྲས་སུ་བགྲང་གིན་ཡོད་
པ་རེད། ཚུལ་མིན་གྱི་སྦྱོར་བ་ལ་བརྟེན་ནས་ཞལ་ཆེམས་དང་ཞལ་
ཆེམས་ལག་བསྟར་བྱེད་མཁན་གྱི་ཐོབ་ཐང་བརྩོན་ལེན་བྱེད་པའི(ཋ་
སི་ཋི་སི་ཡིས་བཤད་བའི་སེ་ནེ་ཁ་ཡིས་ཞལ་ཆེམས་དང་དྭ་ཕྲུག་
འཚོལ་བསྡུ་བྱེད་པ་ནང་བཞིན) བྱ་སྤྱོད་འདིའི་རིགས་ནི་སྔ་མ་ལས་
ཀྱང་སྐྱུག་བྲོ་བར་འདུག་སྟེ། རྒྱུ་མཚན་ནི་སྔ་མའི་ངོ་དགའ་བྱ་ཡུལ་
སྦྱིན་བདག་ཡིན་ལ། ཕྱི་མའི་ངོ་དགའ་བྱ་ཡུལ་ནི་ཐ་ཤལ་གཡོ་སྒྱུ་ཅན་
འབའ་ཞིག་གོ།
ཕྱི་ཚུལ་ནས་རྒྱུ་ནོར་ལ་སྣང་ཆུང་བྱེད་པའི་ཟོལ་སྟོན་མཁན་དག་
ལ་ཡིད་རྟོན་མ་བྱེད་ཅིག ཁོ་ཚོས་རྒྱུ་ནོར་ལ་སྣང་ཆུང་བྱེད་དོན་ནི་
རྒྱུ་ནོར་དོན་གཉེར་གྱི་རེ་ཐག་ཆད་པས་ཡིན་ལ། ལྡོག་སྟེ་ཁོ་ཚོར་རྒྱུ་
ནོར་གྱ་ནོམ་པ་ཞིག་ཐོབ་ཚེ་རྒྱུ་ནོར་ལ་དད་གུས་བླ་མེད་ཅིག་འཆིང་
སྲིད། རྒྱུ་ནོར་ཉུང་ངུ་ཙམ་ལ་ཞིབ་རྩིས་རྒྱག་པ་མ་གནང་། རྒྱུ་ནོར་ནི་
རྟ་ཕོ་གཤོག་ཐོག་ཅིག་དང་འདྲ་བར་སྐབས་འགར་རླུང་གི་གཤོག་པར་
བཅིབས་ནས་འཕུར་འགྲོ། མཚམས་རེར་ཁྱོད་ཀྱིས་བསམ་བཞིན་
འཕུར་དུ་བཅུག་སྟེ་ནོར་གྱི་དངོས་གྲུབ་འཇོ་བར་རེམ་དགོས།
218

བྷེའེ་ཁིན་གྱི་ཐོར་རྩོམ།
མི་རྣམས་ཚེ་ཡི་འཕེན་པ་རྫོགས་པའི་ཡུན་ལ་རང་གི་རྒྱུ་ནོར་ཤུལ་
གྱི་བུ་དང་བུ་མོར་བསྐྱུར་བའམ་སྤྱི་ཚོགས་ལ་ཞལ་འདེབས་སུ་འབུལ་
བཞིན་ཡོད་པ་རེད། ཤུལ་དུ་བསྐྱུར་བའམ་ཞལ་འདེབས་སུ་འབུལ་བ་
གང་ཡིན་རུང་ཚད་དང་རན་པ་ཞིག་ཡིན་ན་ལེགས་པའི་གནས་སོ། །བུ་
དང་བུ་མོའི་ཆེད་དུ་ཁྱིམ་ནོར་གསོག་པ་ནི་བྱིས་པར་ཤ་ཚ་བ་མ་ཡིན་
ཏེ༑ ཁོ་ཚོས་ལོ་ན་ཕྲ་བའི་ལྟ་རྒྱ་མཐོང་རྒྱ་ཆུང་བའི་དུས་སུ་ཕ་མའི་ཤུལ་
བཞག་བདག་འཛིན་བྱས་ཚེ། ཁྱིམ་ནོར་འདིས་ཧམ་སེམས་ཚ་བོའི་
ཁྲ་གླག་གི་ཁྱུ་ཚོགས་བཀུག་ནས་ཁོ་ཚོའི་མཐའ་འཁོར་དུ་རུབ་ནས་
འཚངས་འོངས་ཤིང་དེ་དག་གི་གཟན་དུ་འགྱུར་ཉེན་ཆེའོ། །
དེ་བཞིན་དུ་རང་གི་མཚན་སྙན་དོན་དུ་གཉེར་ནས་ཞལ་འདེབས་
སུ་ཕུལ་བའི་རྒྱུ་ནོར་དང་མ་དངུལ་ནི་མ་ཉེས་ཁ་ཡོག་དང་འདྲ་སྟེ། དགེ་
བའི་གསེར་ཚོན་བྱུགས་པའི་བང་སོ་ལྟར་ཕྱི་རྫིག་ནང་སྟོང་འབའ་ཞིག་
གོ ༑དེ་བས་ང་ཚོས་ཞལ་འདེབས་ཕུལ་བའི་དངུལ་གྱི་མང་ཉུང་ལ་མི་
བལྟ་བར་དེའི་སྤྱོད་སྒོ་དང་རིན་ཐང་ལ་བལྟ་རྒྱུ་གལ་ཆེ་བར་མ་ཟད།
དགེ་བའི་ལས་ལ་ཞལ་འདེབས་སུ་འབུལ་བའི་དོན་དེ་ཚེ་ཡི་འཕེན་པ་
རྫོགས་པའི་ཡུན་ལ་ཕྱི་འགྱང་བྱ་མི་རུང་སྟེ། དྲན་ཤེས་བརྟན་པའི་མི་
ཞིག་ཡིན་ཕྱིར་ཚེ་ལས་འདས་ཚར་རྗེས་དགེ་རྩར་ཞལ་འདེབས་སུ
འབུལ་བ་ནི་གཏོང་ཕོད་ཆེ་བའི་ལས་སུ་མི་བལྟའོ། །
219

ཧམ་སེམས་གླེང་བ།
ཧམ་སེམས་ནི་མིའི་ལུས་སྟེང་གི་མཁྲིས་ཁུ་དང་འདྲ་སྟེ། དེ་འཁོར་
རྒྱུག་གང་ལེགས་བྱུང་ཚེ་མི་ཉིད་གྲུང་ཤ་དོད་ཅིང་སྤྲོ་སེམས་འཕེལ་བ།
སེམས་ཤུགས་རྒྱས་ཏེ་བག་སྤྲོ་བར་འགྱུར་ངེས། ཡིན་ཡང་ནམ་ཞིག་
དེའི་རྒྱུ་ལམ་འགག་ཚེ་སྙིང་རླུང་སྟོད་ལ་འཚངས་ཏེ་ཁོང་ཁྲོའི་མེ་ལྕེ་
དྲག་ཏུ་མཆེད་ནས་ངན་སེམས་སྐྱེ་བར་འགྱུར།
ཧམ་སེམས་ཚ་བའི་མི་ཡང་དེ་བཞིན་ཉིད་དེ། རང་ཉིད་ཀྱི་མདུན་
ལམ་ཡངས་ཤིང་དཔོན་གནས་འཕར་བའི་གོ་སྐབས་ལྡན་པའི་རེ་བ་
ཡོད་ཚེ་ཉེན་ཁ་མི་མཐོང་པར་འབད་པ་ལྷུ་རུ་བླངས་ནས་གཞུང་དོན་
བསྒྲུབ་པར་རེམ་ངེས་ཡིན།
ཡིན་ཡང་བསམ་དོན་ཡིད་བཞིན་འགྲུབ་པའི་འགལ་རྐྱེན་དང་
བར་ཆད་བྱུང་ཚེ།ནང་སེམས་མ་རངས་གཏམ་གྱིས་བརླམས་ཤིང་མིག་
ཟུང་མ་རིག་པའི་རྨོངས་པས་བསྒྲིབས་ཏེ་ཀུན་ལ་ཁྱད་གསོད་དང་སྙིང་
ཚིམ་འདེབས་པར་འགྱུར། སྤྱོད་ཚུལ་འདི་གོང་མའི་རྒྱལ་ཁབ་ཀྱི་བློན་
འབངས་ཡིན་ཡང་རུང་སྤྱི་མཐུན་རྒྱལ་ཁབ་ཀྱི་སྤྱི་ཞབས་པ་ཡིན་ཡང་
220

བྷེའེ་ཁིན་གྱི་ཐོར་རྩོམ།
ཐ་ཤལ་གྱི་སྦྱོར་བ་ཞིག་ཏུ་ཅིས་མི་མཐོང་། དེའི་རྐྱེན་གྱིས་རྒྱལ་བོས་
ཧམ་སེམས་ཅན་དག་བཀོལ་སྤྱོད་གཏང་བར་ཁོ་ཚོའི་གོ་གནས་ཡར་
ངོའི་ཟླ་ལྟར་མུ་རུ་འཕར་དུ་འཇུག་པ་ལས་གོ་གནས་ཕབ་པ་གཏན་
ནས་མི་རུང་། ཡིན་ཡང་བྱེད་ཐབས་འདིས་ཟིང་ཆ་མི་སློང་བའི་ངེས་
པ་གཞར་ཡང་མེད་པས་རབ་ན་ཧམ་སེམས་ཅན་དག་རིང་དུ་སྤངས་
ན་ལེགས། མི་འདིའི་རིགས་ཀྱིས་རང་གི་གོ་གནས་གོང་དུ་འཕར་མ་
ཐུབ་ཚེ་ཐབས་བརྒྱ་ཇུས་སྟོང་གིས་དབང་ཆ་དེ་ཉམས་དམས་སུ་གཏོང་
ཅི་ཐུབ་ལ་འབད་ངེས་ཡིན། རྩོམ་མཁན་གྱིས་རབ་ན་མི་འདིའི་རིགས་
བཀོལ་སྤྱོད་མི་གཏོང་བར་གསུངས་པ་ལ་དཔག་ན་སྐབས་འགར་མི་
འདིའི་རིགས་མི་སྤྱོད་ཐུབ་མེད་ཀྱི་གལ་ལ་ཐུག་པའི་དམིགས་བསལ་
གྱི་སྐབས་ཤིག་ཡོད་པ་འདྲ་བས་གཤམ་དུ་ང་ཚོས་ཁོ་ཚོ་ནམ་དུས་སྤྱོད་
འོས་པའི་སྐོར་གླེང་བར་བྱ།
གང་ལ་ཕན་ནུས་ལྡན་པ་དེ་ཚུལ་མཐུན་གྱིས་བཀོལ་སྤྱོད་བྱས་ན་
ཞན་ཆ་གང་ཡོད་ཀྱི་གྱོང་གུད་དེ་ངེས་པར་གསབ་ཐུབ་པས་ན། དམག་
འཁྲུག་ལྟ་བུའི་ཛ་དྲག་གི་དུས་ལ་ཕུལ་དུ་བྱུང་བའི་དམག་མི་ཞིག་ཡིན་
ཕྱིན་དེ་ཧམ་སེམས་ཅི་འདྲ་ཆེ་ཡང་རུང་ངེས་པར་དུ་ཚུལ་མཐུན་གྱིས་
བཀོལ་སྤྱོད་བྱ་དགོས། ཡང་གཅིག་བཤད་ན་ཧམ་སེམས་མེད་པའི་
དམག་མི་ནི་ལྕག་གི་སྐུལ་མ་བྲལ་བའི་དམག་རྟ་དང་གཉིས་སུ་མེད།
ནམ་ཞིག་རྒྱལ་བོ་ཉེན་ཁར་འཕྲད་པའམ་ཕྲག་དོག་གི་གཞི་མར་གྱུར་
221

བོད་འགྱུར་རིག་གནས་དཔེ་ཚོགས།
ཚེ་ཧམ་སེམས་ཅན་དག་མདུང་སྣེར་དེད་ཀྱང་ཆོག་སྟེ། ཕུག་རོན་ལོང་
བ་བཞིན་ཁོར་ཡུག་གི་གནས་བབ་ལ་མི་དཔོག་པར་མདུན་དུ་མཆོང་
རྐྱང་བྱེད་པའི་ཧམ་སེམས་ཅན་གྱི་སྐྱེས་བུའི་རིགས་ལས་གཞན་སུས་
ཀྱང་གླེན་རྟགས་ཚ་བོ་འདི་འདྲ་སྟོན་མི་སྲིད། དེར་མ་ཟད་རྒྱལ་བོས་
ཧམ་སེམས་ཅན་ལ་བརྟེན་ནས་དབང་ཆ་སྒེར་གཅོད་བྱེད་མཁན་གྱི་
བློན་ཆེན་དག་རྨག་མེད་དུ་བཏང་ཡང་ཆོག་སྟེ། ཋེ་བྷིར་རཱེ་ཡིས་དེ་སྔོན་
མཱར་ཁོའོ་ལ་བརྟེན་ནས་སེ་ལྗེའེ་ནི་སི་མེད་པར་བཏང་བ་བཞིན་ནོ། །
གོང་དུ་སྨོས་ཟིན་པའི་དམིགས་བསལ་གྱི་གནས་སྐབས་སུ་ཧམ་
སེམས་ཅན་དག་མི་སྤྲོད་ཐབས་མེད་ཡིན་པ་ཀུན་ལ་གསལ། དེས་ན་
ཧམ་སེམས་ཅན་གྱི་རིགས་ལ་ཅི་ལྟར་ཚོད་འཛིན་བྱེད་དགོས་ཚུལ་
གྱི་སྐོར་ཡང་མི་གླེང་ཐབས་མེད་ཡིན་ཏེ། འདི་ལྟར་བྱས་ན་ད་གཟོད་
ཁོ་ཚོས་བསྐྱེད་ངེས་པའི་ཉེན་ཁ་དེ་ཆེས་ཆུང་བའི་མཚམས་ནས་ཚོད་
འཛིན་བྱ་ཐུབ། མི་འདིའི་རིགས་ཀྱི་ཉེན་ཁའི་རང་བཞིན་གྱི་ཆ་ནས་
བཤད་ན། སྐྱེས་ཁུངས་དམན་པའི་མི་ཡིས་བསྐྱེད་པའི་ཉེན་ཁ་དེ་སྐྱེས་
ཁུངས་མཐོན་པོའི་རིགས་ཀྱིས་བསྐྱེད་པའི་ཉེན་ཁ་ལས་ཆུང་ཞིང་།
གཟབ་ནན་བབ་བརླིང་ཅན་གྱི་མི་ཡིས་བསྐྱེད་པའི་ཉེན་ཁ་དེ་དཀྱེལ་
ཡངས་གཤིས་འཇམ་གྱི་སྐྱེས་བུས་བསྐྱེད་པའི་ཉེན་ཁ་ལས་ཆུང་ལ།
གསར་བསྐོས་དཔོན་བློན་གྱིས་བསྐྱེད་པའི་ཉེན་ཁ་དེ་དཔོན་རྙིང་དབང་
ཤུགས་ཅན་གྱིས་བསྐྱེད་པའི་ཉེན་ཁ་ལས་ཆུང་། ཁ་ཤས་ཀྱིས་བློ་བ་ཉེ་
222

བྷེའེ་ཁིན་གྱི་ཐོར་རྩོམ།
བའི་གཅེས་བློན་བསྡུ་རུབ་བྱེད་པ་རྒྱལ་བོའི་ཞན་ཆ་རུ་བལྟ། དོན་ལ་
དེ་ནི་ཧམ་སེམས་ཅན་གྱི་རིགས་ལ་རྒོལ་བའི་ཐབས་མཆོག་ཅིག་སྟེ།
རྒྱལ་བོར་ངོ་དགའ་དང་ཕོག་ཐུག་བཟོ་བ་གང་ཡིན་ཡང་གཅེས་བློན་
འདི་དག་མི་བརྒྱུད་ཐབས་མེད་ཡིན་པས། སུ་དང་གང་ཡིན་ཡང་གོ་ས་
མཐོ་ཞིང་དབང་གྲགས་ཆེན་པོར་ཆགས་པ་དཀའ། འདོད་རྔམ་ཅན་
ལ་ཚོད་འཛིན་བྱེད་པའི་བྱེད་ཐབས་གཞན་ཞིག་ནི། ཁོ་ཚོ་ནང་བཞིན
ཁེངས་དྲེགས་རང་རློམ་ཆེ་བའི་མི་དང་སྟག་སེང་ཁ་སྤྲོད་དུ་བསྡེབས་པ་
དེ་རེད། ཡིན་ཡང་འདི་འདྲའི་གནས་བབ་འོག་དགོས་མེད་ཀྱི་འགལ་
རྐྱེན་མི་འབྱུང་བའི་ཆེད་དུ་སྲིད་གཞུང་ལ་བར་གནས་ཀྱི་སྟོབས་ཤུགས་
ཤིག་ཅིས་ཀྱང་མཁོ་སྟེ། གྲུ་གཟིངས་ཀྱི་སྟེང་དུ་གནོན་རྡོ་ཆེན་པོ་ཞིག་
མེད་ཚེ་འདར་ཡོམ་དྲག་པོ་རྒྱག་སྲིད་པ་བཞིན་ནོ། །རྒྱལ་བོས་རིགས་
རུས་དམན་པའི་རིགས་ཀྱི་རྒྱབ་ནས་བསྐྱོར་ཏེ་ཁོ་ཚོར་ཧམ་སེམས་
ཅན་ལ་ཡ་ཡན་འཇལ་བའི་ལས་ལ་སྐུལ་མ་བྱས་ཀྱང་ཆོག
ཐབས་བརྒྱ་ཇུས་སྟོང་གིས་ཉིན་མཚན་དབྱེར་མེད་དུ་འདོད་རྔམ་
ཅན་དག་ལ་འཇིག་ཉེན་གྱི་སྔོན་བརྡ་གཏོང་བ་བཟང་རབ་བཤད་པ་ནི་
སྙིང་ཆུང་སྡར་མ་དག་ལ་མཚོན་ན་ཐབས་མཆོག་ཅིག་ཡིན་ངེས་ཀྱང་
ཧམ་པ་ཚ་བའི་སྙིང་སྟོབས་ཅན་དག་ལ་ལྡོག་པའི་ནུས་པ་ཐོན་ངེས་ཏེ།
ཇུས་ངན་བཤམས་ནས་ཟིང་ཆ་སློང་བར་འགྱུར། རྒྱུ་རྐྱེན་སྣ་ཚོགས་ཀྱི་
དབང་གིས་རྒྱལ་བོས་འདོད་རྔམ་ཅན་དག་རྨག་མེད་དུ་བཟོ་དགོས་པ་
223

བོད་འགྱུར་རིག་གནས་དཔེ་ཚོགས།
བྱུང་ཡང་།གནས་སྐབས་སུ་གོ་ཆོད་པའི་བྱེད་ཐབས་ཤིག་མ་རྙེད་ཚེ།ཞི་
དྲག་གཉིས་སྦྱོར་དང་བསྟོད་སྨད་ཟུང་འབྲེལ་བྱས་ཏེ་ནགས་ཀློང་སྟུག་
པོར་ལུས་པ་བཞིན་མགོ་འཐོམས་པར་བྱ་དགོས།
ཧམ་སེམས་རང་ངོས་ནས་བཤད་ན། དོན་ཆེན་ཁོ་ན་ལས་ངོ་སོ་
ལེན་ཐབས་བྱེད་པའི་འདོད་རྔམ་གྱི་གནོད་པ་དེ་དོན་ཇི་སྙེད་ཀུན་ལས་
འཇོན་མདོག་བྱེད་པའི་འདོད་རྔམ་གྱི་གནོད་པ་ལས་ལྡབ་འགྱུར་གྱིས་
ཆུང་སྟེ། ཕྱི་མས་ནམ་རྒྱུན་ཟིང་ཆ་བསླངས་ནས་གཞུང་དོན་བསྒྲུབ་
པར་བར་ཆད་བཟོས་འགྲོ། ཡིན་ཡང་གང་སར་རྫིག་ཉམས་མངོན་
འདོད་ཚ་མོས་བརྡབས་ཞོགས་ལངས་པར་བྱེད་པའི་ཧམ་སེམས་དང་
བསྡུར་ན་གཞུང་དོན་བསྒྲུབ་པར་བར་ཆད་བཟོ་བའི་ཧམ་སེམས་ཀྱིས་
བསྐྱེད་པའི་གནོད་པ་ལྟོས་བཅས་ཀྱིས་ཆུང་བ་རེད། འཇོན་ཐང་ཅན་
གྱི་དམ་པ་དག་ལས་གཟེངས་སུ་ཐོན་པར་འདོད་པའི་ཧམ་སེམས་ནི་
མངོན་དུ་འགྱུར་བར་དཀའ་ཡང་སྤྱིའི་ཆ་ནས་ཁེ་ལས་གནོད་ཆུང་བ་
མིག་མཐོང་ལག་ཟིན་ཡིན་ཞིང་། གླེན་པ་ཁ་ནག་གི་ཚོགས་སུ་རྒྱུ་སྐར་
དབུས་ཀྱི་ཟླ་བ་བཞིན་གཟེངས་སུ་ཐོན་པར་འདོད་པའི་ཧམ་སེམས་
ཀྱིས་དུས་རབས་ཧྲིལ་བོར་གྱོང་གུད་ཚབས་ཆེན་བཟོ་ངེས།
སྤྱིར་བཏང་དུ་གོ་གནས་མཐོན་པོ་སྙེག་མཁན་ལ་དམིགས་
ཡུལ་གསུམ་ཡོད་དེ། སྲིད་དོན་སྐྱོང་རོགས་མཛད་ནས་སྐྱེ་འགྲོ་བདེ་
ལ་འགོད་པར་མཐུན་རྐྱེན་བསྐྲུན་འདོད་པ་དང་། དབང་ཤེད་ཅན་ལ་
224

བྷེའེ་ཁིན་གྱི་ཐོར་རྩོམ།
སྐྱབས་སུ་འགྲོ་བའི་གོ་སྐབས་བསྙེག་འདོད་པ། འབྱོར་ལྡན་ཕྱུག་པོར་
ཆགས་པའི་སྐབས་བྱུང་ན་སྙམ་པ་བཅས་སོ། །དམིགས་ཡུལ་སྔ་མ་དེ་
བཅངས་ནས་སྲིད་ཀྱི་ལས་ལ་འཇུག་མཁན་ནི་ཡིད་རྟོན་རུང་བའི་བློན་
གྱི་དྭངས་མ་ཡིན་ལ།ལུས་ངག་གི་རྣམ་འགྱུར་ལས་གང་དེའི་བསམ་པ་
གོ་བར་ནུས་པའི་རྒྱལ་བོ་ལ་འགྲན་པའི་ཟླ་དང་བྲལ་བའོ། །
སྤྱིར་བཏང་དུ་རྒྱལ་བོ་དང་དཔོན་གཞུང་གིས་འབྲེལ་ཡོད་ཀྱི
མི་སྣ་འདེམ་བསྐོ་བྱེད་པའི་དུས་ན། རང་འགན་འཁྱེར་དུ་བཟོད་པའི་
འཇོན་ཐང་ཅན་འདེམ་བསྐོ་བྱེད་པ་ལས། ཐོབ་དང་གོ་ས་སྙེག་མཁན་
གྱི་སྒེར་སེམས་ཅན་འདེམ་བསྐོ་བྱེད་པ་ཀུན་ཏུ་སྤང་འོས། ལྷག་བསམ་
དག་པོས་གཞུང་དོན་ལ་འཇུག་མཁས་པའི་རིགས་འདེམ་བསྐོ་བྱེད་པ་
ལས་རང་ཉིད་ངོམ་སོ་བྱེད་པ་དོན་དུ་གཉེར་ནས་གཞུང་དོན་ལ་འཇུག་
མཁན་རིང་དུ་སྤང་འོས་སོ། །

མིའི་རང་གཤིས་གླེང་བ།
རང་གཤིས་ནི་ནམ་རྒྱུན་མངོན་མེད་དུ་སྦེད་པ་ལས་ལུས་ངག་གི་
འགྱུར་བར་ཡེ་ནས་མི་མངོན་ཏེ། སྐབས་འགར་གཅུན་པར་ནུས་ཀྱང་
རྦད་དེ་བསྒྱུར་བ་ཧ་ཅང་དཀའ། བཙན་དང་ནན་གྱིས་གཅུན་ཐབས་
བྱས་པས་རང་གཤིས་དེ་སྔར་ལས་ཇེ་དྲག་ཏུ་འགྱུར་བ་ལས་འོས་མེད།
གཞུང་དང་བསྟན་བཅོས་ཀྱི་ཐོས་པ་སྔོན་དུ་སོང་ན་རང་གཤིས་དེ་
ཅུང་ཟད་ཞི་འཇམ་དུ་འགྱུར་བར་ངེས་ཀྱང་། གདོད་མ་ནས་རང་རྒྱུད་
ལ་འདྲིས་པའི་གོམས་གཤིས་ཁོ་ནས་དེར་འགྱུར་བ་བཏང་ནས་ཚོད་
འཛིན་བྱ་ནུས།
རང་གཤིས་རྨང་ནས་བསྒྱུར་བར་འདོད་ན་རང་ཉིད་ལ་རེ་བ་
འདོན་པ་མང་བའམ་ཉུང་བ་གང་ཡང་མི་རུང་སྟེ། རེ་བ་མང་དྲགས
ན་ནམ་རྒྱུན་ཐང་གི་རྡོ་བླངས་ནས་རུམ་གྱི་བྲོ་ལྷུང་སྟེ་ཡི་མུག་པར་
འགྱུར་ཞིང་། རེ་བ་ཉུང་དྲགས་ན་ལག་ལེན་དུ་འདེབས་བདེ་ཡང་རྒྱུད་
ལ་གོམས་པར་དཀའ། གོམས་གཤིས་གསར་བ་ཞིག་རང་རྒྱུད་ལ་
འཇགས་པར་རྩོམ་པའི་ཐོག་མའི་གནས་སྐབས་སུ་ཕྱི་ནང་གི་རྐྱེན་
226

བྷེའེ་ཁིན་གྱི་ཐོར་རྩོམ།
གང་རུང་ཞིག་གི་རམ་འདེགས་ལ་ཅིས་ཀྱང་བསྟེན་དགོས་ཏེ། ཏག་
ཏག་རྐྱལ་རྩལ་ལ་འཇུག་པའི་ཐོག་མའི་གནས་སྐབས་སུ་ཆུ་ངོས་
ལ་གཡེང་བའི་དངོས་པོའི་རིགས་བསྟེན་དགོས་པ་བཞིན་ནོ། །དེ་ལྟ་
ནའང་དུས་ཡུན་ངེས་ཅན་ཞིག་འགོར་བའི་མཚམས་སུ་གར་མཁན་
གྱིས་བསམ་བཞིན་ལྷམ་མཐིལ་མཐུག་པོ་ཅན་གྱི་འཇུར་ཏ་ཡུ་རིང་
གོན་ནས་ཞབས་བྲོ་འཁྲབ་སྦྱོང་བྱེད་པ་ལྟར་ཕྱི་ནང་གི་འགལ་རྐྱེན་སྣ་
ཚོགས་ཀྱི་ཁྲོད་ནས་གོམས་གཤིས་སྐྱེད་བསྲིང་བྱ་འོས། དེ་ལྟར་སྦྱོང་
བརྡར་བྱས་པ་གང་ཉིན་རྒྱུན་གྱི་འཚོ་བའི་ཁྲོད་དུ་སྤྱོད་པར་མི་འཚམ་
ཡང་། དུས་ལ་བབས་ཚེ་འདྲིས་ཆ་ཆེ་ཞིང་བྱང་ཆ་ལྡན་པར་གྱུར་ཡོད་
པ་རེད། གལ་སྲིད་རང་གཤིས་བརྟན་ཞིང་བརླིང་བ་རྨང་ནས་བསྒྱུར་
དཀའ་བ་བྱུང་ཚེ་ཆེས་ལེགས་པའི་ཐབས་ནི་བབ་བསྟུན་རིམ་འཇུག་
བྱེད་པ་ལས་འོས་མེད་དེ། ཐོག་མའི་གནས་སྐབས་སུ་སྤོ་ཁ་ཚ་མོའི་
སྐྱེས་བུ་དག་གིས་དུས་དང་དུས་མིན་དུ་གསལ་བྱེད་ཡི་གེ་ངག་ལ་སྐྱོར་
བ་ལྟར་དུས་ཐོག་ཏུ་རང་གི་སེམས་རྒྱུད་འདུལ་བར་བརྩོན་དགོས་པ་
དང་། དེའི་རྗེས་སུ་ཆང་གཅོད་སྐབས་ཆང་ཕོར་གང་ནས་ཧུབ་གང་དུ་
འཕྲི་བའི་རིམ་པ་བཞིན་ལོབས་ཕྱོགས་རྙིང་བ་དག་རིམ་གྱིས་བཅོས་
སྒྱུར་བྱས་ཏེ་མཇུག་མཐར་དབུགས་ཐེངས་གཅིག་གིས་རྒྱུན་གཅོད་
པར་བྱ། གལ་སྲིད་ཁྱོད་ལ་ཆོད་སེམས་དང་དམ་བཅའ་བརྟན་པོ་ལྡན་
ཚེ་ཁྱོད་ཀྱིས་སྐད་ཅིག་ཉིད་ལ་རྙིང་ཚབ་གསར་བརྗེ་བྱས་ཀྱང་ཆོག་སྟེ།
227

བོད་འགྱུར་རིག་གནས་དཔེ་ཚོགས།
དྲང་མོར་བཤད་ན་འདི་ནི་ཆེས་ལེགས་པའི་ཐབས་ཀྱི་དྭངས་མའོ། །
"ནང་སེམས་ཀྱི་རང་དབང་ལ་བརྩོན་ལེན་བྱེད་མཁན་གྱིས
སེམས་ཀྱི་འཆིང་ཐག་རྨག་མེད་དུ་བརླགས་ཏེ་ཉོན་མོངས་ཀྱི་སྒྲིབ་པ་
ལས་གཏན་དུ་རྒྱལ་ངེས་སོ།།
སྲིད་པའི་ཁ་རྒྱུན་ཞིག་ཏུ་ཡོ་བསྲང་ཐལ་ཆེ་ཡང་སྐྱོན་དུ་མི་འགྱུར་
བར་བཤད། ཕྱིན་ཅི་ལོག་པའི་གོམས་གཤིས་ལ་བརྟེན་ནས་གོམས་
གཤིས་རྙིང་བ་བཅོས་སྒྱུར་བྱས་ཆོག་སྟེ། ཕྱིན་ཅི་ལོག་པའི་གོམས་
གཤིས་དེ་གོམས་གཤིས་ངན་པ་ཞིག་མིན་ཕྱིན་བཤད་རྒྱུན་འདི་ལེགས་
བཤད་ཅིག་ཏུ་ཅིས་མི་མཐོང་། མི་སུ་དང་སུ་ཡིན་རུང་དབུགས་ཐེངས་
གཅིག་གིས་རང་རྒྱུད་ལ་གོམས་གཤིས་གསར་བ་ཞིག་འཇགས་པའི་
ཨུ་ཚུགས་མཐར་སྐྱེལ་བྱེད་མི་རུང་། འདི་ལ་གོ་རིམ་ངེས་ཅན་ཞིག་
ལྡན་དགོས་ཏེ། ཕྱོགས་གཅིག་ནས་ལྷོད་ལ་བབས་ཏེ་ཕྱིར་རྟོག་བྱེད་པ་
ནི་མགོ་ཡག་པོ་ཞིག་རྩོམ་པའི་སྔོན་འགྲོ་ཡིན་ལ། ཕྱོགས་གཞན་ཞིག་
ནས་བཤད་ན་འདི་ལྟར་བྱས་ཚེ་གོམས་གཤིས་གསར་བ་དེ་རལ་གྲི་
ངོས་གཉིས་མ་ཞིག་ཏུ་ཆགས་པའི་ཉེན་ཁ་ལས་གཡོལ་ཐུབ། གལ་སྲིད་
སུ་ཞིག་ལ་རང་གཤིས་བརྟན་པོ་ཞིག་ཆགས་མེད་ཚེ་ཁོས་ཨུ་ཚུགས་
མཐར་སྐྱེལ་བྱས་ནས་རྒྱུད་ལ་འཇགས་པའི་གོམས་གཤིས་གསར་བ་དེ་
རལ་གྲི་ངོས་གཉིས་མ་ཞིག་ཏུ་མི་འགྱུར་བའི་ངེས་པ་གཞར་ཡང་མེད་
པས། སུས་ཀྱང་རང་ཉིད་ཀྱི་གོམས་གཤིས་རྙིང་བ་དེ་རྨང་ནས་བསྒྱུར་
228

བྷེའེ་ཁིན་གྱི་ཐོར་རྩོམ།།
ཚར་བའི་རང་རློམ་བྱེད་མི་རུང་སྟེ། རང་གཤིས་ནི་དུས་ཡུན་རིང་བོར་
མི་མངོན་པའི་ཚུལ་དུ་གནས་ངེས་ཤིང་ཕྱི་ནང་གི་རྐྱེན་ག་གེ་མོའི་བསླུ་
བྲིད་ཐེབས་ཚེ་རོ་ལངས་རྒྱག་ངེས་ཡིན། ཏག་ཏག་ཡེ་སོ་ཡི་གཏམ་
རྒྱུད་ཁྲོད་ཀྱི་ཞི་ལ་སྤྲུལ་བའི་བུ་མོ་དེ་དང་འདྲ་སྟེ། མོ་རང་སྒྲོག་ཙེའི་
གཞོགས་ཤིག་ཏུ་ཞི་དུལ་གྱིས་སྡོད་པའི་སྐབས་ཙམ་ལ་ཙི་གུ་ཞིག་མོའི་
མིག་མདུན་ནས་ཕར་རྒྱུག་ཚུར་རྒྱུག་བྱས་ཚེ་མི་སྡུག་པའི་རང་གཤིས་
རྗེན་པར་མངོན་འོངས་པ་བཞིན་ནོ། །དེའི་རྐྱེན་གྱིས་གོམས་གཤིས་
རྙིང་བ་རྨང་ནས་བསྒྱུར་བ་དེ་རོ་ལངས་རྒྱག་ངེས་པའི་བསླུ་བྲིད་སྣ་
ཚོགས་ལ་རྦད་དེ་གཡོལ་དགོས། ཡང་ན་ནམ་རྒྱུན་བསླུ་བྲིད་སྣ་ཚོགས་
འདུལ་སྦྱོང་བྱ་བའི་ལས་ལ་གཞོལ་དགོས། འདི་ལྟར་བྱས་ཚེ་བསླུ་བྲིད་
ཀྱི་རྒྱ་ལས་ཐར་བར་སྲིད།
མི་ཞིག་གི་རང་གཤིས་ཅི་འདྲ་ཡིན་པ་དེ་གཅིག་པུ་ཁུ་སིམ་མེར་
སྡོད་པའི་སྐབས་དང་ཚོར་འདུ་ཤུགས་དྲག་པའི་སྐབས། བྱ་དངོས་
གསར་བ་ཉམས་སུ་མྱོང་བའི་སྐབས་དག་ཏུ་རྗེན་པར་མཐོང་ཐུབ་སྟེ།
གཅིག་པུར་སྡོད་པའི་སྐབས་སུ་ཚུལ་འཆོས་བྱེད་དགོས་མེད་ཅིང་ཚོར་
འདུ་ཤུགས་དྲག་པའི་སྐབས་སུ་སྒྲིག་སྲོལ་དང་ལམ་ལུགས་བརྗེད་པར་
འགྱུར་ཞིང་།བྱ་དངོས་གསར་བར་འཕྲད་པའི་སྐབས་སུ་མིག་ལྟོས་བྱེད་
པའི་གཞི་ཅི་ཡང་མེད་པས་སོ།།རང་གཤིས་ལས་ཀའི་ངོ་བོ་དང་འཚམ་
པའི་མི་ནི་བསོད་ནམས་ཅན་ཡིན་ལ། ལྡོག་སྟེ་ལས་ཀའི་ངོ་བོ་གང་
229

བོད་འགྱུར་རིག་གནས་དཔེ་ཚོགས།
དེའི་རང་གཤིས་ལས་ཕྱིན་ཅི་ལོག་པར་གྱུར་བ་ན་སྐྱིད་སྡུག་གང་བྱུང་
གཞན་ངོར་བལྟ་དགོས་འདུག་ཅེས་སྐྱོ་བའི་སྨྲེ་ངག་འདོན་པ་ལས་འོས་
མེད། སློབ་གཉེར་གྱི་ངོས་ཐད་ནས་བཤད་ན། གལ་སྲིད་མི་ཞིག་གིས་
རང་ཉིད་རིག་གཞུང་ག་གེ་མོའི་ཞིབ་འཇུག་གི་ལས་ལ་གཞོལ་བར་
ནན་གྱིས་སྐུལ་ཚེ་ཁོས་ཆེད་དུ་དུས་ཚོད་འདང་ངེས་ཤིག་བཀོད་སྒྲིག་
བྱ་དགོས་པ་རེད། ཡིན་ཡང་ཁོའི་ཞིབ་འཇུག་བྱ་ཡུལ་གྱི་གཞུང་ལུགས་
དེ་ཁོའི་གོམས་གཤིས་དང་མཐུན་པ་བྱུང་ཚེ་ཁོས་དེ་ལ་ཆེད་དུ་དུས་
ཚོད་བཀོད་སྒྲིག་བྱ་མི་དགོས་ཏེ། ཁོམ་ལོང་བྱུང་ཚེ་ཁོའི་བསམ་གཞིག་
ངང་ངམ་ཤུགས་ཀྱིས་དེའི་ཕྱོགས་སུ་གཞོལ་ངེས་རེད། མིའི་གཤིས་ཀ
ནི་དྲི་བསུང་ཀུན་ཏུ་འཐུལ་བའི་སྤེན་དཀར་དང་འདྲ་ལ། རྩ་བ་དུག་ཏུ་
གནས་པའི་ལྡུམ་བུ་དང་ཡང་འདྲ་བས། སྔ་མར་ཆུ་དྲངས་ནས་སྐྱེས་
སྟོབས་དཔལ་སྩོལ་བ་དང་ཕྱི་མའི་རྩ་བ་དྲུང་ནས་ཕྱུང་སྟེ་རྨག་མེད་དུ་
བཟོ་དགོས་སོ། །
230

གོམས་གཤིས་དང་སློབ་གསོའི་སྐོར་གླེང་བ།
མིའི་ནང་སེམས་ཀྱི་བསམ་པའི་འཁྱེར་སོ་དེ་གཤིས་ཀ་དང་དམ་
དུ་འབྲེལ་ཡོད་ཅིང་། གང་དེའི་གཏམ་སྤྱོད་ནི་རྒྱུད་ཀྱི་ཤེས་བྱ་དང་
སེམས་ཀྱི་འཆར་སྒོ་ལ་རག་ལས་ཤིང་། བྱ་སྤྱོད་ནི་གདོད་མ་ནས་རྒྱུད་
གོམས་པའི་གཤིས་ཀ་དང་དམ་དུ་འབྲེལ་ཡོད་པ་རེད།
དེའི་རྐྱེན་གྱིས་མ་ཁཱོ་ཡ་ཝེ་ལཱེ་ཡིས་གསུངས་པ་ནི་གནད་ལ་
འཁེལ་བའི་བདེན་གཏམ་རང་འདུག་སྟེ།( མ་གཞིར་ཁོང་གིས་སྐྱུག་
བྲོ་བའི་དོན་དག་ཅིག་གླེང་སྐབས་བརྗོད་པ་ཡིན་ཡང་།) གོམས་
གཤིས་ཀྱིས་ར་སྤྲོད་བྱུང་ན་མ་གཏོགས་གང་བྱུང་དུ་གཤིས་ཀའི་ནུས་
པ་དང་སྐད་ཆའི་ངར་ཤེད་ལ་ཡིད་རྟོན་བྱ་མི་རུང་བར་གསུངས་མྱོང་
ལོ་རྒྱུས་ཉམས་ཞིབ་པ་འདི་བས་གླེང་གིན་པའི་དཔེ་མཚོན་ནི་འདི་ལྟ་
སྟེ༑ གལ་སྲིད་རྒྱལ་བོ་ལྐོག་གསོད་གཏོང་བའི་ཇུས་ངན་ལེགས་འགྲུབ་
འབྱུང་བར་ཇུས་ངན་འགོད་མཁན་དེའི་གཏུམ་དྲག་གི་གཤིས་ཀ་དང་
མནའ་བོའི་ཚིག་གི་ངར་ཤེད་ཁོ་ནར་ཡིད་རྟོན་མི་རུང་སྟེ། ངེས་པར་
དུ་མི་གསོད་རྟ་འགྱེལ་གྱི་ལས་ལ་བྱང་བའི་ལག་དམར་ཞིག་གདམ་
231

བོད་འགྱུར་རིག་གནས་དཔེ་ཚོགས།
དགོས། ཡིན་ཡང་མ་ཁཱ་ཡ་ཝེ་ལཱེ་ཡིས་མ་ཁཱ་ཡ་ཝེ་ལཱེ་ཟེར་བ་ཞིག་
འབྱོན་པ་ཤེས་བྱུང་ལ། ཧ་ཝེ་ཡ་ཁུ་ཟེར་བ་ཞིག་འབྱོན་པ་རྟོགས་མ་
བྱུང་ཞིང་། ལྗར་རེ་བྷུའེ་ཟེར་བ་ཞིག་འབྱོན་པ་ཤེས་མ་བྱུང་ལ། རཱེའེ་
ཝེ་ལཱར་ནི་དེ་བས་ཀྱང་ངོ་། །དེ་ལྟ་ནའང་ཁོང་གི་གསུང་ནི་བདེན་པར་
འཁུམས་ཏེ། གཤིས་ཀའི་སྟོབས་ནི་གོམས་གཤིས་ཀྱི་སྟོབས་ལས་ཞན་
པར་འདུག་ཀྱང་། དམ་ཚིག་གི་སྟོབས་ཁོ་ནར་ལྟ་སྟངས་གསར་བ་ཞིག་
འཛིན་པར་འོས་སོ། །མིག་སྔར་ཆོས་ལུགས་རྨོངས་དད་ཀྱི་མེ་ལྕེ་དྲག་
ཏུ་མཆེད་དེ་ཁྲག་གི་དྲི་མ་བསྣམས་མྱོང་བའི་མི་རྣམས་ཀྱིས་ཀྱང་ལག་
དམར་དང་ཤན་པ་ནང་བཞིན་ཁྲག་གི་འཁོར་ལོ་བསྐོར་བ་ལ་ཡ་ང་
བར་མི་བྱེད། ལྐོག་གསོད་ངན་བཀྲོངས་ཀྱི་སྦྱོར་བའི་ངོས་ནས་བཤད་
ན་དམ་ཚིག་གི་སྟོབས་ནི་གོམས་པའི་སྟོབས་ཀྱི་ཟླ་ལ་འཕེར་བར་ངེས་
ཀྱང་། སྤྱིར་བཏང་དུ་གོམས་གཤིས་ལ་ཐུན་མིན་གྱི་ནུས་པ་ཞིག་ལྡན་
པ་ཁྱོད་ཀྱིས་བསམ་ཡུལ་ལས་འདས་པའི་ངང་ནས་ཚོར་ངེས་ཏེ། ཁ་
ཤས་ཀྱིས་དམ་ཚིག་འབུལ་བ་དང་ཁས་ལེན་ཞུ་བ། ཐ་ཚིག་སྒྲོག་པ།
ཁ་ཕོ་གཏོང་བ་སོགས་བྱས་བྱས་པའི་མཐའ་མར་སྔ་མའི་ལུགས་དང་
སྔར་གྱི་སྲོལ་ལྟར་ཤུལ་མེད་དུ་ཡལ་འགྲོ་བས། ཁོ་ཚོ་ནི་འཕྲུལ་འཁོར་
རམ་འཕྲུལ་ཆས་དང་ཀུན་ནས་འདྲ་སྟེ་གོམས་གཤིས་ཀྱི་འཁོར་ལོ་ལ་
བརྟེན་ནས་འཁོར་སྐྱོད་བྱ་དགོས་པ་རེད།
དེར་མ་ཟད། ང་ཚོས་གོམས་པའི་སྟོབས་ཀྱི་དབང་སྒྱུར་རམ་སྒེར་
232

བྷེའེ་ཁིན་གྱི་ཐོར་རྩོམ།
གཅོད་ཀྱི་ཤུགས་རྐྱེན་བློ་ལས་འདས་པ་དེ་ཚོ་འོངས། རྒྱ་གར་ཆོས་
ལུགས་ཀྱི་དད་ལྡན་པ་དག་སེམས་རྣལ་དུ་གནས་ཏེ་བུད་ཤིང་ཕོན
པོའི་སྟེང་དུ་ཉལ་ནས་རང་ལུས་མེ་རུ་སྦར་ཏེ་མཆོད་སྦྱིན་བྱེད་པར་
མ་ཟད། ཁོ་ཚོའི་ཆུང་མ་དག་ཀྱང་ཁྱོ་ག་དང་མཉམ་དུ་མེ་རུ་མཆོངས་
བར་བྱེད། གནའ་བོའི་སི་ཕཱར་ཋར་སྐྱེས་པ་རྣམས་ཏེ་ཨེན་ནཱའི་མཆོས་
སྟེགས་སུ་ལྕག་གིས་གཞུ་བའི་གོམས་གཤིས་ལྡན་པར་མ་ཟད་ལྕག་
གིས་གཞུ་སྐབས་འཁུན་སྒྲ་ཙམ་ཡང་མི་འདོན། ངས་ད་དུང་རྒྱལ་མོ་
དབྱི་ལེ་ཧྭ་པེའེ་ཡི་དབང་སྒྱུར་དུས་རབས་ཀྱི་སྟོད་ཙམ་ལ་སྲོག་ཁྲིམས་
བཅད་པའི་ཨེར་ལན་གྱི་ངོ་ལོག་པ་ཞིག་གིས་སྤྱི་རྟོག་པར་ཞུ་ཡིག་
ཕུལ་བར་སྐེ་ཐག་བརྒྱབ་ནས་གསོད་སྐབས་ཐག་པ་མི་བཀོལ་བར་སྦ་
ལྕུག་བཀོལ་རོགས་ཞུས་པ་དེ་དྲན་འོངས་ཏེ། ཨེར་ལན་གྱི་སྲོལ་དུ་ངོ་
ལོག་པ་སྐེ་ཐག་བརྒྱབ་ནས་གསོད་སྐབས་སྦ་ལྕུག་བཀོལ་ཀྱིན་ཡོད་པ་
རེད། ཨུ་རུ་སིའི་ཡི་ཤུའི་ཆོས་ལུགས་ཀྱི་ཤར་བརྒྱུད་པའི་གྲུབ་མཐའི་
དད་ལྡན་པ་ཞིག་གིས་སྡིག་པ་བཤགས་པར་ཞག་གང་བོར་ཆུ་འཁྱག་
གང་བླུགས་པའི་གཞོངས་པར་འཁྱགས་རེངས་སུ་འགྱུར་བའི་ཡུན་
དུ་བསྡད་པ་རེད། གོམས་གཤིས་ཀྱིས་མིའི་ལུས་སེམས་གཉིས་ཀར་
ཤུགས་རྐྱེན་ཆེན་པོ་ཐེབས་པའི་དཔེ་གཞི་ཧ་ཅང་མང་བོ་ཡོད། གོམས་
གཤིས་ཀྱིས་མིའི་འཚོ་བར་ཁ་ལོ་སྒྱུར་ནུས་པས་མི་རྣམས་ཀྱིས་རང་
རྒྱུད་ལ་གོམས་གཤིས་ལེགས་པོ་ཞིག་འཇགས་པར་བྱ་རྒྱུ་ཤིན་ཏུ་གལ་
233

བོད་འགྱུར་རིག་གནས་དཔེ་ཚོགས།
ཆེའོ།།
གཞོན་དུས་སུ་རྒྱུད་ལ་གོམས་པ་དེ་ནི་ཆེས་ལེགས་པའི་གོམས་
གཤིས་ཡིན་པ་སྨྲས་མ་དགོས། ང་ཚོས་གོམས་གཤིས་འདིའི་མིང་
ལ་སློབ་གསོ་ཞེས་བཏགས་ཡོད་ཅིང་། དོན་དངོས་སུ་དེ་ནི་ཐོག་མའི་
གོམས་གཤིས་ཙམ་རེད། ང་ཚོས་ཤེས་གསལ་ལྟར་ལོ་ཆུང་གཞོན་ནུ་
རྣམས་ནི་ཁ་ལྕེ་གཞན་ལས་བདེ་ཞིང་ལུས་པོ་གཞན་ལས་ཟོར་ཡང་
བས་ངག་འགྲོས་སྣ་ཚོགས་ལ་ལད་མོ་བྱེད་པར་མཁས་ཤིང་ལུས་ཀྱི
སྒྱུ་རྩལ་སྣ་མང་ལ་འཇུག་བདེ་བོ་ཡོད། འདིའི་ཐད་ནས་དར་མ་རྣམས་
ལོ་ཆུང་གཞོན་ནུ་དག་གི་དོ་ཟླར་མི་ཡོང་པ་དོན་དངོས་ཤ་སྟག་ཅིག་
གོ ༑རྣམ་དཔྱོད་ཁྱད་དུ་འཕགས་པའི་སྐྱེ་བོ་འགའ་ཤས་ནམ་ཡང་ལུས་
ངག་འཁོབ་པར་མི་འགྱུར་ཏེ་ཚེ་གང་བདེ་ལྕག་འཁྱུག་ཅིང་ཟོར་ཡང་
བའི་སྒོ་ནས་ཡུལ་དུས་གང་དུའང་ལེགས་ཚོགས་ཇི་སྙེད་རང་གི་ནོམ་
དུ་བསྡུ་ནུས་པར་བཤད་ཀྱང་མི་འདིའི་རིགས་ཤིན་ཏུ་དཀོན། གལ་
སྲིད་རང་རྐྱ་འཕེར་ཞིང་རང་མགོ་ཐོན་པའི་གོམས་གཤིས་ལ་འགྲན་ཟླ་
བྲལ་བའི་སྟོབས་དང་ནུས་པ་ལྡན་ཚེ་གཞི་གཅིག་ཏུ་འདུས་པའི་ཐུན་
མོང་གི་སྟོབས་དང་ནུས་པ་ནི་བླ་ན་མེད་ཅིང་ཁྱད་དུ་འཕགས་པ་ཞིག་
ཡིན་ངེས་ཏེ། ཐུན་མོང་གི་ཁྲོད་དུ་མིག་ལྟོས་འཕེར་བའི་སློབ་སྟོན་དང་
མཆེད་པའི་གྲོགས་ཀྱི་རོགས་སྐུལ། འགྲན་རྩོད་ཀྱི་སྐུལ་འདེབས། གཟི་
བརྗིད་ཀྱི་ལམ་སྟོན་སོགས་ལྡན་པས། དེ་གོམས་པའི་སྟོབས་དང་ནུས་
234

དྷེའེ་ཁིན་གྱི་ཐོར་རྩོམ།
པ་སྲིད་པའི་རྩེ་མོར་བསྒྲེང་ནུས་སོ། །
འགྲོ་བ་མིའི་རྒྱུད་ཀྱི་གོམས་གཤིས་ལས་ལེགས་པའི་ཕུན་ཚོགས་
འདོད་པའི་དཔལ་དུ་བསྔོ་བར་སྤྱི་ཚོགས་ཁྲོད་ཀྱི་ཐུན་མོང་གི་ཚོགས་པ་
སོ་སོའི་སྒྲིག་སྲོལ་ཚགས་དམ་ཞིང་སྤྱོད་ཚུལ་ལུགས་དང་མཐུན་པར་
བྱེད་དགོས་ཏེ། རྒྱལ་ཁབ་དང་སྲིད་གཞུང་གིས་མིའི་རྒྱུད་ལ་གོམས་པའི་
ཡ་རབས་ཀྱི་སྤྱོད་བཟང་ལ་གཟེངས་བསྟོད་དང་སྐུལ་འདེབས་བྱེད་པ་
ཙམ་ལས་སྤྱོད་བཟང་གི་རྒྱུ་བསྔོ་བ་དོན་དུ་མི་གཉེར། ཡིན་ཡང་སྐྱོ་འོས་
པ་ཞིག་ལ་མིག་སྔར་ཡ་རབས་སྤྱོད་བཟང་སྐྱོང་བའི་ཆེས་ཕན་འབྲས་
ལྡན་པའི་བྱེད་ཐབས་དེ་ཆེས་མི་རུང་བའི་དམིགས་ཡུལ་དེའི་རིགས་
མངོན་དུ་འགྱུར་བའི་ཐད་ལ་སྤྱོད་ཀྱིན་ཡོད་པ་རེད།།
235

ལེའུ་བཞི་བ།
དཔེ་ཀློག་གིས་བག་སྤྲོ་ཞིང་གཞན་ཡིད་འཕྲོག་པ་དང་། ཤེས་རབ་
འཕེལ་བར་བྱེད་ནུས་ཏེ། རང་གཅིག་པུ་ཁེར་རྐྱང་དུ་སྡོད་དུས་དཔེ་
ཀློག་གིས་བག་སྤྲོ་བར་བྱེད་ཅིང་། གཏམ་གླེང་ཛ་དྲག་ཁྲོད་དུ་གཞན་
ཡིད་འཕྲོག་ནུས། ལེགས་ཉེས་བླང་དོར་གྱི་གནད་ལ་འཇུག་དུས་ཤེས་
རབ་ཀྱི་རྩལ་ངོམ་ནུས།

དགེ་བ་དང་དགེ་གཤིས་གླེང་བ།
ངས་དགེ་བ་ནི་འགྲོ་བ་མིའི་རིགས་ལ་བདེ་བའི་ལེགས་ཚོགས་
ཆར་དུ་བསྔོ་བའི་འདུན་མ་ཞིག་ཏུ་བསྙད་ཀྱིན་ཡོད་དེ། གནའ་བོའི་
གྷི་རིག་པ་རྣམས་ཀྱིས་བཤད་པའི་བྱམས་སེམས་དང་ཆ་འདྲ། དེང་གི་
ཕལ་བའི་སྐད་དུ་འབོད་པའི་མི་ཆོས་ཟེར་བའི་ཐ་སྙད་འདིས་དེའི་སྙིང་
བོ་ཡོངས་སུ་མཚོན་མི་འདུག ངས་རྣམ་ཀུན་འགྲོ་བ་མིའི་རང་བཞིན་
དགེ་བའི་ངོ་བོར་སྨིན་ཞིང་། གང་དེའི་གཤིས་ཀ་རྣམ་དཀར་དགེ་བའི་
ལས་ལ་གཞོལ་ངེས་པར་བསྙད་ཀྱིན་ཡོད།
འགྲོ་བ་མིའི་ཡ་རབས་ཀྱི་སྤྱོད་པ་དག་ལས་དགེ་བ་ནི་ཆེས་བླ་ན་
མེད་པའི་ཁྱད་ནོར་ཡིན་ཏེ། དེ་ནི་ལྷའི་དབང་བོའི་ཁྱད་གཤིས་ཡིན་
པའི་རྐྱེན་གྱིས་སོ། །གལ་སྲིད་དགེ་བའི་རྒྱུ་དང་བྲལ་ཚེ་མི་རྣམས་
སྤོབས་པ་དང་ནུས་པ་མེད་པར་འགྱུར་ཞིང་གནོད་པ་ལས་ཕན་པ་
མེད་པའི་གནོད་འབུ་ཕྲ་མོའི་རིགས་དང་ཅིས་མི་འདྲ། དགེ་བ་ནི་ལྷའི་
རིག་པའི་གཞུང་དུ་བཤད་པའི་མཛད་པ་གསུམ་གྱི་ཡ་གྱལ་སྟེ་བྱམས་
པ་ཆེན་པོའི་སེམས་བྱུང་དང་འདྲ་སྟེ། བྱམས་ཀྱིས་སྐྱོང་ཉེས་ཤོར་སྐབས་
239

བོད་འགྱུར་རིག་གནས་དཔེ་ཚོགས།
ནི་མཆིས་སྲིད་ཀྱང་དུས་གཏན་དུ་ཚད་ལས་བརྒལ་བ་ནི་དཔེ་མི་སྲིད་
དོ༑ ༑དབང་གྲགས་དོན་གཉེར་གྱི་སྲེད་པས་ལྷའི་ཕོ་ཉ་རྣམས་ངན་རུལ་
དུ་བཏང་མྱོང་ལ། ཤེས་པ་དོན་གཉེར་གྱི་སྲེད་པས་སྐྱེ་བོ་རྣམས་ངན་
རུལ་དུ་བཏང་མྱོང་། ཡིན་ནའང་བྱམས་པ་ཆེན་པོའི་སེམས་བྱུང་འདི་
ཚད་ལས་བརྒལ་བའི་སྐབས་ནི་ཡོད་མི་སྲིད་པས། སེམས་བྱུང་འདིས་
ལྷའི་ཕོ་ཉ་དང་སྐྱེ་བོ་བྱིངས་རྣམས་ཉེན་ཁའི་གཡང་ལ་འདྲེན་པ་མི་
སྲིད་དོ། །
དགེ་བའི་སེམས་ནི་མིའི་རང་བཞིན་ཁྲོད་དུ་འཐིམས་ནས་སིམ་
ཡོད་པ་རེད། དེའི་རྐྱེན་གྱིས་མི་ལ་དགེ་བ་སྦྱིན་པར་མི་ནུས་ཀྱང་སྐྱེ་
འགྲོ་གཞན་ལ་སྦྱིན་པར་ངེས་ཏེ། ཏག་ཏག་མི་རྣམས་ཀྱིས་ཏུར་ཀི་ནས་
མཐོང་བའི་ཚུལ་བཞིན་དུ། ཏུར་ཀི་པ་ནི་སྙིང་རྗེ་མེད་པའི་མི་རིགས་
ཤིག་ཡིན་ཡང་། ཁོ་ཚོ་དུད་འགྲོའི་རིགས་ལ་ཤིན་ཏུ་བྱམས་ཏེ། ཁྱི་གུ་
དང་བྱ་བྱེའུ་ལ་ཟས་ཀྱི་སྦྱིན་པ་གཏོང་གིན་ཡོད་པ་རེད། བྷ་སི་བྷེ་ཁི་ཡེ་
སི་ཡིས་ཟིན་ཐོར་བཀོད་པ་ལྟར་ན། ན་ཚོད་གཞོན་པའི་ཡི་ཤུའི་རྗེས་
འཇུག་པ་ཞིག་གིས་ཁོན་སི་ཋན་ཏེ་ནོའོ་ཕིལ་རུ་ཀུ་རེའི་ཚུལ་གྱིས་བྱ་
མཆུ་རིང་ཞིག་གི་མཆུ་ཏོ་བསྡམས་པར་མི་རྣམས་ཀྱིས་རྡོ་ཡིས་བརྒྱབ་
ཏེ་གཅེས་པའི་སྲོག་ཀྱང་ཤོར་ཉེན་བྱུང་བ་རེད།
སྐབས་འགར་དགེ་བའི་སེམས་དང་བྱམས་པའི་སེམས་ཀྱིས་སྐྱོང་
ཉེས་ཤོར་བ་ཡོད་སྲིད་ངེས། ཨེ་ཋི་ལཱེ་བར་ཡི་མུག་པར་བྱེད་པའི་ཁ་
240

བྷེའེ་ཁིན་གྱི་ཐོར་རྩོམ།
དཔེ་ཞིག་ཡོད་དེ། ཡིན་མིན་ཐམས་ཅད་དགེ་བས་སྐྱོང་བ་དགེ་བའི་
ལས་མ་ཡིན་པར་བཤད། འོན་ཏེ་ཨེ་ཋི་ལཱེའི་མཁས་པའི་དབང་བོ་ནེ་
ཁི་ལི་སིམ་ཁེའེ་ཝེལ་གྱིས་སྤོབས་པ་ཆེན་པོས་ཚིག་གི་ཕྲེང་བའི་ལམ་
ནས་རྣག་ཐོག་ཁབ་གཙེགས་ཀྱིས་་ཡི་ཤུའི་ཆོས་ལུགས་ཀྱིས་བྱམས
སྙིང་རྗེ་ལྡན་པའི་མི་རྣམས་བློས་བཏང་ནས་བཙན་ཤེད་སྒེར་གཅོད་ཆེ་
བའི་གདུག་རྩུབ་ཅན་གྱི་རྒྱལ་བོ་དག་ལ་ཕུལ་བར་བཤད། ཁོས་འདི་
ལྟར་གསུངས་དོན་ནི་ད་ལྟའི་ཡུན་དུ་ཁྲིམས་ལུགས་དང་ཆོས་བརྒྱུད་
གྲུབ་མཐའ། དད་མོས་གང་གིས་ཀྱང་ཡི་ཤུའི་ཆོས་ལུགས་ནང་བཞིན་
མི་རྣམས་དགེ་བའི་ལམ་དུ་སྐུལ་མ་མྱོང་། དེའི་རྐྱེན་གྱིས་གོང་སྨོས་
ཀྱི་དམའ་འབེབ་དང་ཉེན་ཁ་ལ་གཡོལ་བར་བྱམས་ཀྱིས་སྐྱོང་ཉེས་མི་
ཤོར་བའི་ཚུལ་རྟོགས་དགོས། རྣམ་ཀུན་གཞན་ཕན་གྱི་ལས་ལ་གཞོལ་
དགོས་ཡང་ཕ་རོལ་བོའི་སྤྱི་བརྟོལ་དང་ཧམ་འདོད་ཀྱི་དབང་དུ་འགྲོ་མི་
རུང་སྟེ། དེ་ལྟ་ན་ངོ་དགའམ་ཟབ་ཟོབ་བྱེད་པ་ལས་འོས་མེད་ཅིང་། ངོ་
དགའམ་ཟབ་ཟོབ་ཀྱིས་གཞུང་དྲང་ཟོལ་མེད་ཀྱི་མི་དེ་རང་ཐག་རང་
བསྡམས་བྱས་འགྲོ། རིན་བྲལ་གྱི་ནོར་བུ་དེ་དབྱི་སོ་ཡི་བྱ་ཕོ་ལ་མ་སྟེར་
རོགས། བྱ་ཕོ་དེར་ནོར་བུ་ལས་ཀྱང་ནས་འབྲུ་སྙིམ་པ་གང་ཅི་འདྲའི་
མཁོ་བ་རེད་ཨང་། ལྷའི་དབང་བོས་ཕྱེ་བའི་ལམ་སྲོལ་དེ་ནི་ཆེས་ཡང་
དག་པའི་མིག་ལྟོས་འཕེར་ས་ཡིན་ཏེ། ཁོང་གིས་མི་བཟང་ངན་མེད་པར་
འོད་ཀྱི་སྣང་བ་སྦྱིན་ཏེ་ཆར་གྱི་དངོས་གྲུབ་བསྩལ་ཡོད་པ་རེད། ཡིན་
241

བོད་འགྱུར་རིག་གནས་དཔེ་ཚོགས།
ནའང་ཁོང་གིས་ནོར་ལོངས་སྤྱོད་དང་མཚན་སྙན་གྲགས། གཤིས་སྤྱོད་
པ་རྣམས་སྐྱེ་འགྲོ་ཡོངས་ལ་ཆ་མཉམ་གྱིས་བསྩལ་མ་སོང་སྟེ། ཕལ་བའི་
དངོས་གྲུབ་ནི་ཀུན་གྱིས་ལོངས་སུ་སྤྱོད་པར་འོས་ཀྱང་། ཐུན་མིན་གྱི་
དངོས་གྲུབ་ནི་ངེས་པར་དུ་ཐུན་མིན་གྱི་སེམས་ཅན་ལ་གནང་དགོས་
པ་རེད། དེར་མ་ཟད་མི་རྣམས་ཀྱིས་ངེས་པར་དུ་ཐུགས་གཟབ་གནང་
རྒྱུ་ཞིག་ལ་གཟུགས་རིས་འབྲི་དུས་མ་གཞི་བརླག་པར་མི་རུང་སྟེ། ལྷའི་
དབང་བོས་འགྲོ་བ་ཡོངས་ཀྱིས་རང་གཅེས་འཛིན་གྱི་བསམ་པ་མ་
གཞི་ཡིན་ལ། གཞན་གཅེས་འཛིན་གྱི་བསམ་པ་ནི་མ་གཞི་དེ་རིས་སུ་
ཕབ་པའི་འདྲ་གཟུགས་ཙམ་ཡིན་པར་གསུངས་ཡོད་པ་རེད། སྟོན་པ་
ཡི་ཤུ་ཡིས་ཁྱོད་ཀྱིས་ཁྱིམ་ནོར་ཡོད་དོ་ཅོག་བཙོང་སྟེ་དབུལ་བོར་སྦྱིན་
པ་ཐོངས་ལ་ངའི་རྗེས་འབྲོངས་ཤོག་ཅེས་གསུངས་པ་བཞིན་ནོ། །ཡིན་
ཡང་ཁྱོད་རང་དངོས་འབྲེལ་ལྷའི་དབང་བོའི་རྗེས་སུ་འབྲངས་པའམ་
ལྷའི་བཀའ་ལུང་གནང་སྟེ་ཁྱིམ་ནོར་ཉི་ཚེ་བ་དེ་ཙམ་ལ་ལོངས་སྤྱོད་
ནོར་གྱིས་ཕྱུག་པའི་འབྱོར་ལྡན་པའི་བསམ་པ་བཟུང་སྟེ་ཀུན་ལ་དགེ་
རྩ་བསྒྲུབ་པར་གཏོང་མི་རུང་། ཁྱོད་ཀྱིས་ཁྱིམ་ནོར་མཐའ་དག་བཙོང་
མི་རུང་སྟེ་དོན་དུ་དེ་ནི་ཉི་མ་ལ་སྒྲོན་མེ་དང་སངས་རྒྱས་ལ་ཀ་ཁ་ལས་
མ་འདས་སོ།།
འཇིག་རྟེན་དུ་བདེན་པའི་ངོ་བོར་སྨིན་པའི་དགེ་བ་ཡོད་པར་མ
ཟད། འགའ་ཞིག་གི་རྒྱུད་ལ་རྣམ་དཀར་དགེ་བའི་ལས་ལ་གཞོལ་བའི་
242

བྷེའེ་ཁིན་གྱི་ཐོར་རྩོམ།
རང་གཤིས་ལྷུན་གྱིས་གྲུབ་ཡོད་པ་རེད། ཡིན་ནའང་ཕྱོགས་གཞན་
ཞིག་གི་ངོས་ནས་བཤད་ན་འཇིག་རྟེན་དུ་མ་བཅོས་ལྷུན་གྱིས་གྲུབ་
པའི་སྡིག་པའང་ཡོད་དེ། ཁ་ཅིག་གི་སེམས་རྒྱུད་དེ་ལྷན་སྐྱེས་ནས་
གཞན་ཕན་གྱི་བསམ་པའི་རྒྱུ་དང་བྲལ་ལོ། །སྡིག་པའི་སྒྲིབ་པ་ཅུང་
ཟད་ཚབས་ཆུང་བའི་རིགས་ནི་ངང་རྒྱུད་ཐུང་ཞིང་སྤྱོད་པ་རྩིང་བ། རྩོད་
འཛིང་དང་ཨུ་ཚུགས་ཆེ་བ་ལ་སོགས་པའི་ཚུལ་དུ་མངོན་ཞིང་སྡིག་
པའི་སྒྲིབ་པ་ཅུང་ཟད་ཚབས་ཆེ་བའི་རིགས་ཀྱིས་རྣམ་ཀུན་ཕྲག་དོག་
ཆེན་པོས་གཞན་ལ་འཚེ་བ་བྱེད། མི་འདིའི་རིགས་ཀྱིས་ཏག་ཏག་
གཞན་གྱི་མི་འདོད་པའི་སྡུག་བསྔལ་དང་ཆག་སྒོ་འབའ་ཞིག་ལས་
རང་གི་བདེ་བ་དོན་དུ་གཉེར་བ་ནང་བཞིན་མུ་གེའི་སྟེང་ལ་ཟླ་ལྷག་
སྣོན་པར་མོས། ཐ་ན་ཁོ་ཚོ་ལ་ཟི་རི་སི་ཡི་རྨ་ཤུལ་ལྡག་པར་མོས་པའི་
ཁྱི་གུ་དག་ལའང་མི་དོ་ཞིང་ཏག་ཏག་ཁྲག་དམར་འཛག་པའི་རྨ་ཁ་
ཞིག་མཐོང་ཚེ་འཚབ་འཚུབ་ཏུ་རུབ་འོངས་པའི་ཤ་སྦྲང་དག་དང་འདྲ་
བ་རེད། ་མི་ལ་སྡང་སེམས་འཆང་མཁན་འདིའི་རིགས་ཀྱིས་མི་ཉིད་
ལྕེབ་ཏུ་འཇུག་པ་རང་གི་ལས་ཀར་ལྟ་བཞིན་ཡོད་ཀྱང་དོན་དུ་ཁོ་ཚོ་ཐེ་
མིན་ལའང་མི་དོ་སྟེ། ཁོ་ཚོས་རང་ཁྱིམ་གྱི་ལྡུམ་རར་མི་ཉིད་ལྕེབ་པར་
རུང་བའི་སྡོང་བོ་རྐང་གཅིག་ཀྱང་བཙུགས་མྱོང་མེད། སྡིག་པ་འདིའི་
རིགས་ནི་མི་གཤིས་ཀྱི་ཆེས་ཚབས་ཆེ་བའི་བྱས་ཉེས་དེ་ཡིན་ནའང་
འདིའི་རིགས་ནི་དཔོན་ཆེན་མི་དྲག་གསོ་སྐྱོང་བྱེད་པར་ཞེ་དྲག་འཚམ་
243

བོད་འགྱུར་རིག་གནས་དཔེ་ཚོགས།
སྟེ༑ཤིང་ཀྱ་མ་ཀྱོག་ནི་ཆལ་ཆིལ་གྱི་རྦ་རླབས་ཁྲོད་ཡམ་ཡོམ་དུ་བསྐྱོད་
པའི་གྲུ་གཟིངས་བཟོ་རྒྱུར་ཤིན་ཏུ་འཚམ་ཡང་གཡོ་མེད་བརྟན་པོར་
འགྱིང་བའི་སྡོད་ཁང་བསྐྲུན་པའི་རྒྱུ་ཆར་མི་རུང་བ་བཞིན་ནོ། །
དགེ་བ་རང་སྟེང་དུ་རྒྱུ་རྐྱེན་དང་ཁྱད་ཆོས་མང་བོ་ཞིག་འཛོམས་
ཡོད་པ་རེད། གལ་སྲིད་སུ་ཞིག་གིས་ཕྱི་གླིང་བར་ཁེངས་སྐྱུང་གི་སྒོ་
ནས་གུས་བརྩི་བྱས་ཚེ་དེ་ནི་གནམ་འོག་རང་ཁྱིམ་དུ་བལྟ་བའི་བློ་
གཤོག་ཡངས་པོ་ལྡན་པ་རྟོགས་ཐུབ་ཅིང་། ཁོང་གི་སེམས་པ་ནི་འཇིག་
རྟེན་ལས་རིང་དུ་གྱེས་པའི་ཁེར་རྐྱང་གི་གླིང་ཕྲན་ཞིག་མ་ཡིན་པར་
དེ་དང་འདབས་འབྲེལ་བའི་སྐམ་ས་ཆེན་པོ་ཞིག་ཡིན་ནོ། །གལ་སྲིད་
ཁོ་རང་གཞན་གྱི་མི་འདོད་པའི་དཀའ་སྡུག་ལ་སྙིང་རྗེ་སྐྱེ་བར་ངེས་
ཚེ༑ ཁོང་གི་སེམས་དང་བསམ་པ་དེ་རྩ་ཆེ་བའི་ལྗོན་ཤིང་ཞིག་དང་
འདྲ་སྟེ། རང་ལ་གནོད་སྐྱོན་ཐེབས་ཀྱང་གཞན་ལ་དྲི་བསུང་འགྱེད་
ངེས་ཡིན། གལ་སྲིད་ཁོང་གིས་གཞན་གྱི་ཕོག་ཐུག་ལ་བཟོད་སྒོམ་དང་
དཀྱེལ་ཡངས་གནང་ཐུབ་ཚེ། ཁོང་གི་སེམས་དང་བསམ་པ་དེ་ཕོག་
ཐུག་གི་གནོད་པ་ལས་རྒྱལ་བར་འགྱུར་ཏེ། ཁོང་ལ་ནམ་ཡང་གནོད་
ཀྱིས་མི་ཚུགས། གལ་སྲིད་ཁོང་གིས་དྲིན་བྱས་དྲིན་དུ་ཤེས་ཤིང་ཇ་ལན་
ཆང་གིས་གཞལ་ཚེ་ཁོང་གིས་རྒྱུ་ངོ་ལས་མི་ངོར་བལྟ་བའི་རང་བཞིན
བཟང་བོ་ལྡན་པ་རྟོགས་པར་ནུས། གལ་སྲིད་ཁོང་གིས་སེའེན་ཋི་པཱོལ་
ནང་བཞིན་སྐྱོན་ཀུན་ཟད་དང་ཡོན་ཏན་ཀུན་ལྡན་ཞིག་ཡིན་ཞིང་རང་

བྷེའེ་ཁིན་གྱི་ཐོར་རྩོམ།
གི་ཕུ་ནུ་མིང་སྲིང་སྐྱོབ་པའི་ཆེད་དུ་འཇིག་རྟེན་མགོན་པོ་ལས་རིང་
དུ་བགྱེད་པར་ནུས་ཚེ། ཁོང་ལ་ལྷའི་རང་བཞིན་ལྡན་ཞིང་འཇིག་རྟེན་
མགོན་པོ་དང་རང་ཉིད་ལ་ངོ་བོ་གཅིག་ཏུ་གྲུབ་ཟིན་པའི་བདེན་པ་དེ་
གསལ་བོར་རྟོགས་ངེས་སོ། །

ཕྱིར་འགྱངས་གླེང་བ།
གོ་སྐབས་ནི་ཏག་ཏག་ཁྲོམ་ཚོགས་དང་ཀུན་ནས་འདྲ་སྟེ། གལ་
སྲིད་ཁྱོད་རང་དེ་གར་ཡུད་ཙམ་ལ་ཉུལ་ཚེ། ཚོང་ཟོག་གི་རིན་གོང་
མར་མི་ཆག་པའི་ངེས་པ་མེད། ཡིན་ཡང་སྐབས་འགར་སེ་བྷེ་ལ་ཡི་
ལུང་བསྟན་ཕྱོགས་བསྒྲིགས་ཀྱི་དེབ་ཕྲེང་དེ་དང་འདྲ་བར་ཐོག་མར་
དེབ་ཕྲེང་ཆ་ཚང་གི་རིན་གོང་བཅད་ཡོད་ཅིང་། རྗེས་སོར་དེ་ལས་དེབ་
འགའ་མེ་རུ་བསྲེགས་ཚར་ཡང་རིན་གོང་སྔ་མ་བཞིན་བཅད་ཡོད་པ་
ལྟ་བུའོ།།
དེའི་རྐྱེན་གྱིས་གོ་སྐབས་ནི(ཏག་ཏག་གཏམ་དཔེ་རུ་བཤད་པ་ནང་
བཞིན།) མོས་ཁྱེད་ལ་ཐོར་ཅོག་ནས་འཛིན་པར་སྐུལ་ནས་མ་བཟུང་
ན་ཕྱི་ལྟག་སྤྱི་ཅེར་དེ་ལས་ཅི་ཡང་ལྷག་མི་འདུག ཡང་ན་ཁ་དཔེ་འདི་གོ་
མྱོང་ཡང་སྲིད་དེ། གོ་སྐབས་ཐོབ་པ་དཀའ་ཡང་ཤོར་བ་སླ་ཞིང་། ཤོར་
ཟིན་པའི་གོ་སྐབས་དེ་ཕྱིར་འོང་མེད། དེའི་རྐྱེན་གྱིས་དོན་དག་གང་ལ་
ཐུག་ཀྱང་གོ་སྐབས་བཟང་པོ་དམ་འཛིན་བྱེད་པ་ནི་ཐབས་ཀྱི་མཆོག་
ཡིན་ནོ།།
246

བྷེའེ་ཁིན་གྱི་ཐོར་རྩོམ།
ལས་གང་ལ་འཇུག་ཀྱང་ཡིད་ལ་ངེས་རྒྱུ་ཞིག་ནི་བལྟས་ཚོད་ཀྱིས་
ཞེད་སྣང་སྐྱེས་དོགས་མེད་པའི་ཉེན་ཁ་དེ་ནམ་རྒྱུན་ཞེད་སྣང་སྐྱེས་
དོགས་མེད་པ་ཡེ་ནས་མིན་ཞིང་མི་ཉིད་བླ་འཁྱམས་པར་བྱེད་པའི་
ཉེན་ཁ་དེ་ནམ་རྒྱུན་མི་ལ་བཙན་སྐུལ་བྱེད་པའི་ཉེན་ཁ་ལས་མང་བ་
རེད། དེ་ཙམ་དུ་མ་ཟད་འཕྲད་ངེས་པའི་ཉེན་ཁ་ཁ་ཤས་ལ་རབ་ན་རང་
མགོར་མ་ཐོན་སྔོན་ལ་གདོང་གིས་བསུ་བ་ལས་ཡུན་རིང་ཉེན་ཁ་རང་
མགོར་ཐོན་པའི་གནས་བབ་དེར་མྱུལ་ཞིབ་བྱེད་པ་མི་རིགས་ཏེ། མྱུལ་
ཞིབ་བྱེད་ཡུན་རིང་དྲགས་ན་སྐབས་འགར་དོགས་ཟོན་ལ་ལྷོད་ཡངས་
བྱ་མི་སྲིད་པས་ངེས་པ་གཏན་ནས་མེད། རྣམ་རྟོག་གི་སྒྱུ་མས་མགོ་
རྨོངས་ཏེ་གདོང་གཏོད་པ་སྔ་དྲགས་པའམ་ཕག་རྡུང་ཁྱི་དཀྲོགས་བྱས་
ནས་ཉེན་ཁ་དེ་དུས་ལ་མ་བབས་པར་འབྱུང་དུ་བཅུག་པ་ནི་མཐར་
ཟད་ཀྱི་སྦྱོར་བ་འབའ་ཞིག་གོ།
གོང་དུ་སྨྲས་ཟིན་པ་ནང་བཞིན་རྣམ་ཀུན་བློ་རྩེ་གཅིག་སྒྲིམ་གྱིས་
གོ་སྐབས་འཛོམ་མིན་ལ་དཔག་དགོས། སྤྱིར་བཏང་དུ་བཤད་ན་དོན་
ཆེན་སྒྲུབ་ལ་རེམ་དུས་གྱད་མི་ལྟ་བ་མིག་བརྒྱ་བ་ཨཱ་གྷི་སི་གདོང་ལེན་
དུ་གཏོང་དགོས་ལ། དེའི་རྗེས་སུ་གྱད་མི་ཕྱག་བརྒྱ་བ་བྷི་རཱའེ་ཨེ་རེའེ་
སི་གཏོང་དགོས། ཁ་གསལ་དུ་བཤད་ན་ཐོག་མར་རྩད་གཅོད་རྒྱུས་
ལོན་བྱ་དགོས་ཤིང་རྗེས་སུ་གློག་ལྟར་མྱུར་ཞིང་ཐོག་ལྟར་དྲག་པའི་སྒོ་
ནས་བསྒྲུབ་དགོས། མཁས་མཛངས་ཅན་ལ་ཆ་བཞག་ནས་བཤད་ན།

བོད་འགྱུར་རིག་གནས་དཔེ་ཚོགས།
ཕུ་ལོ་ཐུ་ཡི་རྨོག་ཞྭ་དེ་ནི་གྲོས་ཁ་བསྡུར་བའི་གསང་བ་ཡིན་ལ་ལས་
ཀ་སྒྲུབ་པའི་མྱུར་ཚད་ཀྱང་ཡིན། ནམ་ཞིག་ལ་ལས་ཀ་དེ་དོན་ཐོག་
ཏུ་བསྐྱལ་ཚེ། གསང་བ་བྱེད་པའི་ཐབས་ཀྱི་དྭངས་མ་ནི་གློག་ཞགས་
འཁྱུག་པ་བཞིན་བསམ་ལོང་དྲན་ལོང་མེད་པར་གཏོང་བ་ལས་འོས་
མེད་དེ། མེ་མདའི་ལྟོང་ལས་ཤོར་བའི་མདེའུ་ཡི་གློག་ལྟར་མྱུར་ཞིང་
རླུང་ལྟར་མགྱོགས་པའི་འགྲོས་ཚད་དེ་ཕལ་བའི་མིག་གིས་ཟིན་པར་
དཀའ་བ་བཞིན་ནོ། །

སྟེས་དབང་གླེང་བ།
ཕྱིའི་ཐོལ་བྱུང་གི་རྒྱུ་རྐྱེན་སྣ་ཚོགས་ཀྱིས་རྣམ་ཀུན་མིའི་ལས་
དབང་སྟེ་བྱད་གཟུགས་དང་གོ་སྐབས། ཕ་རོལ་བའི་འཆི་བ་དང་འཇོན་
ནུས་ངོམ་པའི་གོ་སྐབས་ལ་སོགས་པར་ཁ་ལོ་སྒྱུར་བར་ནུས་ཀྱང་སྐྱིད་
སྡུག་ཅི་འབྱུང་གི་གནད་ཀ་ནི་རང་ཉིད་ལ་ཐུག་ཡོད་པ་རེད།
དེ་བས་སྙན་ངག་པ་ཞིག་གིས་སྐྱེས་བུ་རེ་རེ་རང་ཉིད་ཀྱི་ལས་
དབང་ལ་འཆར་འགོད་བྱེད་མཁན་རེ་རེ་ཡིན་པར་གསུངས་པ་རེད།
གོང་དུ་གླེང་ཟིན་པའི་ཕྱི་རྐྱེན་དེའི་རིགས་ནི་ནམ་རྒྱུན་སྐྱེས་བུ་
ག་གེ་མོའི་གླེན་རྟགས་ལ་རྐྱེན་བྱས་པ་ནི་སྨྲས་མ་དགོས་ཏེ། དེས་རྟག་
ཏུ་ཅིག་ཤོས་ཀྱི་བྱ་བ་ལམ་འགྲོ་ཡོང་བར་གྲོགས་བྱེད་ངེས་ཡིན། ཆེས་
སྟབས་ཀ་འགྲིག་པའི་ལེགས་འགྲུབ་ནི་ཕ་རོལ་བོའི་ནོར་འཁྲུལ་ལ་
རྐྱེན་བྱས་ཏེ་བྱུང་བ་ཡིན་པ་ངེས་པར་གྱིས་ཤིག ཇི་སྐད་དུ་སྦྲུལ་གྱིས་
སྦྲུལ་ཁྱུར་མིད་བཏང་ཚེ་ད་གཟོད་འབྲུག་ཏུ་འགྱུར་ནུས་པར་བཤད་
པ་བཞིན་ནོ། །ལུས་ངག་གི་འགྱུར་བར་མངོན་སླ་བའི་ཡོན་ཏན་ནི་
སྐྱེ་བོ་རྣམས་ཀྱི་བསྔགས་པའི་གཞི་མར་འགྱུར་ཡང་། ཏག་ཏག་བྱ་བ་
249

བོད་འགྱུར་རིག་གནས་དཔེ་ཚོགས།
ལམ་འགྲོ་ཡོང་བར་བྱེད་པའི་རྐྱེན་གཙོ་བོ་ནི་ལྐོག་གྱུར་གྱི་ཡོན་ཏན་
དེའམ་ཡང་ན་རང་གི་ཡོན་ཏན་ཚུལ་བཞིན་དུ་མངོན་པའི་ཐབས་
ལམ་དེ་ཡིན་པར་བསྙད་ཆོག་སྟེ། ཐབས་ལམ་འདིའི་རིགས་ཀྱིས་ཕལ་
བའི་ངག་གིས་བརྗོད་པར་མི་བཏུབ་ལ་ཕལ་བའི་ཚིག་གིས་དགྲོལ་
བར་དཀའ། སི་ཕེའེན་གྱི་སྐད་མཛོད་དུ་disembolbure" ཞེས་པའི་
ཐ་སྙད་འདིས་དོན་དེའི་ཆ་ཤས་ཙམ་ཞིག་སྟོན་པར་ནུས་ཏེ། གང་ཟག་
གི་ལྷན་སྐྱེས་ཀྱི་གཤིས་ཀའི་ཁྲོད་ཀྱི་ཨུ་ཚུགས་དང་ང་རྒྱལ་གྱི་སེམས་
བྱུང་དེས་འགལ་རྐྱེན་མ་བཟོས་ཚེ།
སེམས་ཀྱི་འཆར་སྒོ་དང་ལས་དབང་གི་གོ་ཁ་དེ་གཞི་གཅིག་ཏུ
འཁེལ་འགྲོ། ཡང་ན་རྐྱེན་དེའི་དབང་གིས་ལེ་ཝེ་ཡིས་ཁེའེ་ཋོའོ་གླེང་
དུས་འདི་ལྟར་བརྗོད་ཡོད་དེ། “ཁོང་གི་ལུས་སྟོབས་དར་ལ་བབས་ཤིང་
བློ་རིག་རྣམ་པར་བཀྲ་བས། ཁྱིམ་ཚང་གི་ཁོར་ཡུག་ག་འདྲ་ཞིག་ཏུ་
སྐྱེས་རུང་འདོད་དོན་ཐམས་ཅད་ཡིད་བཞིན་དུ་འགྲུབ་ངེས་ཡིན་ཞེས་
གསུངས་པ་རེད།
དེ་ལྟ་ནའང་རྗེས་སོར་ཁོང་གིས་མི་དེའི་ལུས་སྟེང་དུ་ཐུན་མིན་གྱི་
ཡོན་ཏན་ཞིག་ལྡན་པ་ཚོར་བ་རེད། དེ་བས་སེམས་རྣལ་མོས་མིག་ཟུང་
བགྲད་དེ་བློ་རྩེ་གཅིག་སྒྲིམ་གྱིས་ཞིབ་ལྟ་བྱས་ཚེ་ལས་ཀྱི་ལྷ་མོ་གང་དེ་
ཁྱོད་ཀྱི་མིག་ལམ་དུ་སྣང་ངེས་ལ། ལྷ་མོས་ཞལ་ངོ་སེང་རས་ཀྱིས་སྒྲིབ་
ཡོད་པ་བདེན་མོད་ཀྱང་གཟུགས་མེད་དུ་རྒྱུ་བ་ཞིག་ཡེ་ནས་མིན་པ་
250

བྷེའེ་ཁིན་གྱི་ཐོར་རྩོམ།
ངེས་པར་གྱིས་ཤིག
ལས་དབང་ནི་ཏག་ཏག་ནམ་མཁའི་དགུ་ཚིགས་དང་ཀུན་ནས་
འདྲ་སྟེ། དགུ་ཚིགས་ནི་བགྲང་ལས་འདས་པའི་རྒྱུ་སྐར་མང་བོ་མཉམ་
དུ་འདུས་ནས་འོད་ཀྱི་ཟེར་མ་འགྱེད་པ་ཞིག་ཡིན་ཡང་ཕལ་བའི་མིག་
གིས་དེའི་ཁྲོད་ཀྱི་རྒྱུ་སྐར་རེ་རེ་བཞིན་གསལ་བོར་མཐོང་ཐབས་བྲལ།
དཔེ་དེ་བཞིན་དུ་མིའི་བྱ་བ་ལམ་འགྲོ་ཡོང་བའང་ཁོའི་ལུས་སྟེང་གི
ཡོན་ཏན་དང་དགེ་མཚན་ཕྲ་རགས་ཇི་སྙེད་ལ་རྐྱེན་བྱས་པ་ཡིན་ཏེ།བྱེ་
བྲག་ཏུ་བཤད་ན་ཁོའི་རྒྱུད་ཀྱི་ནུས་པ་དང་གོམས་གཤིས་མཐའ་དག་
ལ་རག་ལས་པ་ཡིན། སྐྱེ་བོ་འགའ་ཤས་ཤིག་གི་རྒྱུད་ཀྱི་ཡོན་ཏན་ནི་
ཕལ་བའི་བློ་ལས་འགོང་ས་ནའང་ཨེ་ཋི་ལཱེའི་མི་ཡིས་ཕྲ་ཞིབ་ཀྱི་རིག་
པས་ཚུལ་དེར་དོ་སྣང་ཞེ་དྲག་བྱེད་ཀྱིན་ཡོད་དེ། ཁོ་ཚོས་ལས་བསོད་
ནམས་ཅན་གྱི་མི་ཞིག་གླེང་སྐབས། ནམ་རྒྱུན་མི་དེ་དངོས་གནས་སྨྱོ་
རྫུ་འདེབས་པར་དགའ་བའི་ཚུལ་ནི་ཅིས་ཀྱང་གླེང་ངེས་ཡིན།
ནམ་རྒྱུན་ཚེ་བསོད་རླུང་རྟ་རྒྱས་པ་ལ་འགོག་རྐྱེན་གཉིས་ཡོད་
པར་དོགས་པ་མེད། གཅིག་ནི་ཚུལ་འཆོས་ཟོལ་བརྫུ་བྱེད་མཁས་པ་
དང་ཅིག་ཤོས་ནི་བབ་ཆགས་ཚུལ་ལྡན་བྱེད་པའོ། །ཡང་ན་དེའི་རྐྱེན་
གྱིས་རྒྱལ་བོར་བློ་དཀར་བའི་རྒྱལ་གཅེས་པ་རྣམས་གོ་སྐབས་ལེགས་
པོར་འཕྲད་པ་མི་སྲིད་ཅིང་། ནམ་ཞར་ཁ་ལས་རླུང་རྟ་རྒྱུག་པ་མི་སྲིད་
དེ༑ དྲང་མོར་བཤད་ན་རང་ཉིད་ཀྱི་བདེ་སྡུག་ཡལ་བར་བོར་བའི་མི་
251

བོད་འགྱུར་རིག་གནས་དཔེ་ཚོགས།
ཡིས་རང་ཉིད་ཁོ་ན་བསམ་པ་གཏན་ནས་མི་སྲིད། ཐོལ་བྱུང་གི་སྟེས་
དབང་གིས་ལོང་མཆོང་བ་དང་རྩིང་སྤྱོད་ཅན་གྱི་རིགས (ཧྥ་རན་སིའི་
མི་རྣམས་ཀྱིས་འདི་རིགས་ལ་ཧམ་པ་ཚ་བའི་མིའམ་མི་ལས་དགུ་ལས་
བྱེད་མཁན་ཞེས་པའི་མིང་འབྱོར་མོ་ཞིག་བཏགས་ཡོད།) བསྐྱེད་པར་
འགྱུར་ཞིང་། འགལ་རྐྱེན་སྣ་ཚོགས་ཁྱད་དུ་གསོད་ནུས་ན་མཁས་
མཛངས་ཅན་དུ་ཆགས་པར་འགྱུར་བས། ང་ཚོས་སྟེས་དབང་གི་གོ་
སྐབས་དམ་དུ་འཛིན་འོས། མོའི་ཕྲུ་གུ་གཉིས་ཀྱི་ཆེད་དུའང་གཅེན་
མོའི་མིང་ལ་་ཡིད་ཆེས་དང་གཅུང་མོའི་མཚན་ལ་སྙན་གྲགས་སུ་
འབོད། སྔ་མ་ནི་ཚེ་བསོད་ནམས་ཅན་གྱི་སྐྱེས་བུའི་སེམས་ལས་བྱུང་
བ་དང་ཕྱི་མ་ནི་ཚེ་བསོད་ནམས་ཅན་ལ་འདྲིས་ཆེ་བའི་ཕ་རོལ་པོའི་
སེམས་ལས་བྱུང་བ་རེད། སྐྱེས་བུ་དམ་པས་རང་གི་ཡོན་ཏན་ལ་ཕྲག་
དོག་གི་མདའ་མོས་རྒོལ་བའི་རྐྱེན་ངན་ལས་གཡོལ་ཆེད། རྟག་ཏུ་རང་
གི་ཡོན་ཏན་ཐམས་ཅད་དཀོན་མཆོག་དང་ལས་ཀྱི་ལྷ་མོའི་དངོས་
གྲུབ་ཏུ་བསྙད་པར་མོས། དེ་ལྟར་བྱས་པས་ཁོ་ཚོས་སྔར་ལས་ལྷག་
པའི་སྒོ་ནས་རང་གི་ཡོན་ཏན་དེ་ངོམས་ཐུབ་པ་བྱུང་བར་མ་ཟད་ལྷ་
དང་དཀོན་མཆོག་གིས་ཐུགས་རྗེའི་བྱིན་གྱིས་བརླབས་པས་ཁོང་ཚོ་
ཕལ་བའི་མི་ལས་གཟེངས་སུ་ཐོན་པར་གྱུར་པ་རེད། ཡང་ན་དེའི་རྐྱེན་
པས་སཱེ་ཛིར་གྱིས་ཆར་རླུང་དྲག་པོའི་ཁྲོད་ནས་དེད་དཔོན་ལ་ཁྱོད་
ཀྱི་གྲུ་གཟིངས་སུ་སྣེ་ཛིར་བཞུགས་པར་མ་ཟད། སཱེ་ཛིར་གྱི་ལས་དང་
252

བྷེའེ་ཁིན་གྱི་ཐོར་རྩོམ།
བསོད་ནམས་ཀྱང་ཡོད་པ་རེད་ཅེས་གསུངས་ཤིང་། སེ་ལ་ཡིས་ཀྱང་
རང་ཉིད་ལ་བསོད་ནམས་ཅན་གྱི་སེ་ལ་རུ་གསོལ་བ་ལས་་རླབས་ཆེན་
གྱི་སེ་ལ་ཞེས་པའི་མཚན་སྙན་མ་གསོལ་བ་རེད། མི་རྣམས་ཀྱིས་
གྲུབ་འབྲས་ཡོད་ཚད་རང་གི་བློ་གྲོས་ལས་བྱུང་བར་འུད་བརྗོད་བྱེད་
མཁན་གྱི་རིགས་ལ་མཇུག་འབྲས་ལེགས་པོ་ཞིག་མེད་པ་སྔར་ནས་
ཤེས་ཡོད་པ་རེད། ལོ་རྒྱུས་དེབ་ཐེར་དུ་བཀོད་པ་ལྟར་ན་ཨ་ཐེན་ཟིའི་
དམག་དཔོན་ཋེ་མོ་ཐེ་ཡེ་སི་ཡིས་སྲིད་གཞུང་ལ་ལས་སྒྲུབ་སྙན་ཞུ་
འབུལ་སྐབས་ནམ་རྒྱུན་རེབ་འདིའི་རྒྱལ་ཁབ་སྟེས་དབང་ཁོ་ན་ག་ལ་
ཡིན་་ཞེས་བཤད་པར་དགའ། རྐྱེན་དེའི་དབང་གིས་རྗེས་མར་ཁོ་ལ་
མཛད་རྗེས་རྟ་རྔ་ཙམ་ཡང་འཇོག་དབང་མ་བྱུང་བ་རེད།
ཁ་ཤས་ཀྱི་ལས་དབང་ནི་ཧོའོ་མིརའི་སྙན་ཚིག་དང་འདྲ་བར
བཤད། ཀུན་གྱིས་མཁྱེན་གསལ་ལྟར་ཧོའོ་མིར་གྱི་སྙན་ངག་གི་ཚིག་
སྦྱོར་གྱི་སྙན་ཆ་ལ་གཞན་གང་གིས་ཀྱང་ཟླ་མི་ཐོན། དེ་སྔ་ཕི་ལཱུ འུ་ཋཱར་
ཆི་ལགས་ཀྱིས་ཋེ་མོ་ལེན་དང་ཨེ་ལྗི་ཛེ་ལ་སི། ཨེ་ཕེམ་མེ་ནོན་བྷ་སི་
གསུམ་པོའི་ལས་དབང་ཞིབ་བསྡུར་བྱེད་སྐབས། མི་རེ་རེའི་ལས་དབང་
མི་གཅིག་པ་ནི་རྩོད་མེད་ཡིན་ཡང་ལས་དབང་ནི་མདོར་དེད་ན་རང་
ཉིད་ལ་རག་ལས་པའང་རྩོད་མེད་ཡིན་པར་གསུངས་པ་ནི་བདེན་པའི་
གཏམ་གྱི་དྭངས་མའོ།།
253

ན་གཞོན་དང་རྒན་པ་གླེང་བ།
ལོ་ཆུང་གཞོན་ནུ་དག་གི་མི་ཚེ་སྟོང་ཟད་དུ་མ་ཤོར་ཚེ་མྱོང་བའི་
ཀློང་བརྡོལ་བར་ངེས་ཀྱང་མྱོང་བས་ཕྱུག་པའི་གཞོན་ནུའི་རིགས་ཤིན་
ཏུ་དཀོན། སྤྱིར་བཏང་དུ་ལོ་ཆུང་གཞོན་ནུ་དག་ནི་སྤྱང་དར་མ་མིག་
གིས་མ་རིག་པའི་ལུ་གུ་དང་འདྲ་སྟེ། བསམ་བློའི་ཐད་ནས་ལྟ་རྒྱ་མཐོང་
རྒྱ་ཡངས་པའི་རྒན་པ་དག་དང་བསྡུར་ཐབས་ཡེ་ནས་མེད་དེ། ལོ་ཚོད་
ཀྱི་ཐད་ནས་བཤད་ནའང་ལང་ཚོའི་མྱུ་གུ་གསར་དུ་འབུས་པའི་སྐབས་
ཡིན་པས་བསམ་བློའི་ཆ་ནས་ད་དུང་བྱིས་བློའི་རྨོངས་པ་ལས་ཐར་
ཡོད་ས་མ་རེད།
ཡིན་ནའང་ལོ་ཆུང་གཞོན་ནུ་རྣམས་ལ་གསར་གཏོད་ཀྱི་དཔལ་
འབར་ཞིང་འཆར་སྒོ་སྣ་ཚོགས་དྲན་པའི་ཀློང་དུ་བརྡོལ་བར་མ་ཟད།
ཁོ་ཚོར་ཤེས་རབ་ཀྱི་ལྷ་མོས་ཐུགས་རྗེའི་དངོས་གྲུབ་བསྩལ་བར་
འགྱུར། རང་བཞིན་གྱིས་སྤྲོ་སེམས་འཁོལ་ཞིང་ཞེ་འདོད་ཆེ་བ། སྤོ་ཁ་
ཚ་བའི་རིགས་ཀྱིས་ན་སོ་སྨིན་པའི་ཚུན་ནས་ད་གཟོད་རླབས་ཆེན་གྱི་
བྱ་གཞག་བསྒྲུབ་པར་ནུས་ཏེ། སཱེ་ཛིར་དང་སཱེབ་ཋེམ་མ་སི་སི་ཝེ་ར་སི་
254

བྷེའེ་ཁིན་གྱི་ཐོར་རྩོམ།
གཉིས་ཀྱིས་ཚུལ་འདིའི་བདེན་པ་ར་སྤྲོད་བྱེད་ཐུབ། ཁ་ཤས་ཀྱིས་སཱེབ་
ཋེམ་མ་སི་སི་ཝེ་ར་སི་སྐུ་ན་ཕྲ་དུས་སུ་བག་མེད་རྒྱ་ཡན་ཆེ་ཞིང་བབ་
ཅོལ་སྨྱོ་ཧམ་ཅན་ཞིག་ཏུ་བཤད་ཀྱང་ཁོང་ནི་རཱོམ་གྱི་ཆེས་འཇོན་ཐང་
ལྡན་པའི་གོང་མ་ཞིག་ཏུ་བགྲང་གིན་ཡོད་པ་རེད། རང་གཤིས་བརྟན་
ཅིང་བརླིང་བའི་རིགས་ཀྱིས་སྐུ་ན་ཕྲ་དུས་ངོ་མཚར་བའི་བྱས་རྗེས་
བསྐྲུན་པར་ནུས་ཏེ། རློམ་གྱི་གོང་མ་ཅོ་གྷོ་སི་ཥོ་དང་ཧྥི་ལོ་རན་སའི་
གོང་རིམ་པ་ཁོ་སི་མོ་སི། ལེ་མཱོར་གྱི་གོང་རིམ་པ་གྷེ་སི་ཋིན་ལ་སོགས་
པ་ལྟ་བུའོ། །ཕྱོགས་གཞན་ཞིག་ནས་བཤད་ན། རྒན་པ་དག་གི་སྤྲོ་
སེམས་འཁོལ་ཞིང་དཀྱེལ་ཡངས་པའི་གཤིས་ཀ་དེའང་དཔེ་མེད་པ་
ཞིག་ལོས་ཡིན། ལོ་ཆུང་གཞོན་ནུ་དག་ནི་གསར་གཏོད་ལ་འཇོན་པ་
ལས་བླང་དོར་གྱི་གནད་ལ་མི་མཁས། ལག་བསྟར་བྱེད་པར་འཇོན་པ་
ལས་ཇུས་ཐག་གཅོད་ལ་མི་མཁས། ཐབས་ལམ་གསར་སྤེལ་ལ་འཇོན་
པ་ལས་སྔ་སྲོལ་རྒྱུད་འཛིན་བྱེད་པར་དེ་འདྲའི་འཇོན་པོ་མེད། མྱོང་བས་
ཕྱུག་པའི་རྒན་པ་དག་ནི་ཁོ་ཚོར་འདྲིས་ཆེ་བའི་ལས་ཀ་དེ་བསྒྲུབ་པར་
འཇོན་ཡང་གསར་བྱུང་གི་བྱ་དངོས་དང་འཕྲད་ཚེ་མགོ་འཐོམས་པར་
འགྱུར།
ན་གཞོན་དག་གི་ནོར་འཁྲུལ་གྱིས་བསྒྲུབ་པར་བྱ་བའི་ལས་དོན་
དེ་སྐད་ཅིག་ཉིད་ལ་བརླག་པར་འགྱུར་ཞིང་རྒན་པ་དག་གི་ནོར་འཁྲུལ་
གྱིས་འཇུག་པར་བདེ་བའི་ལས་ཀ་དེ་རྙོག་འཛིང་ཅན་དུ་གཏོང་ངེས།
255

བོད་འགྱུར་རིག་གནས་དཔེ་ཚོགས།
འཆར་གཞི་ལག་ལེན་དུ་བསྟར་བ་དང་བྱ་འགུལ་ལ་བཀོད་འདོམས་
བྱེད་དུས་ན་གཞོན་དག་གིས་རང་ཚོད་མི་ཟིན་པར་དོན་དག་ཆེན་པོ་
སྒྲུབ་པ་དང་བྱས་རྗེས་ཆེན་པོ་འཇོག་པར་རེམ་པ་ལས། ལས་ཀའི་ངོ་
བོ་དང་སྒྲུབ་པའི་ཐབས་ལམ་ལ་གནད་དུ་མི་བལྟ་ཞིང་གལ་ཆེ་ཆུང་
དམིགས་སུ་མི་འཛིན་པར་ལས་རྐྱང་སྒྲུབ་རྐྱང་བྱེད་ཅིང་། དངོས་ཡོད་
ཀྱི་གནས་ཚུལ་ལ་མི་བལྟ་བར་རང་སྣང་གང་ཤར་གྱིས་ཐོལ་བྱུང་གི་
འཆར་སྒོ་གང་རྙེད་ཅི་མི་སྙམ་པར་ལག་ལེན་དུ་སྦྱར་ནས་དགོས་མེད་
ཀྱི་ཆག་སྒོ་བསླངས་འགྲོ། ནོར་འཁྲུལ་ཡོ་བསྲང་བྱེད་པའི་སྐབས་ཀྱང་
དངོས་ཡོད་ཀྱི་གནས་བབ་ལ་རྐང་མི་འཛུགས་པར་རྒྱུ་མ་ཚ་འདེད་
ཀྱིས་མུ་གེའི་སྟེང་ལ་ཟླ་ལྷག་བསྣན་ཏེ་སྔ་འགྱོད་ཕྱི་འདོམས་མི་བྱེད་
ལ་འགྱོད་བཤགས་དང་ནོངས་པའང་མི་འཆང་སྟེ། ཏག་ཏག་ཁ་ལོ་མ་
བཏུལ་བའི་རྟ་རྒོད་ཅིག་དང་འདྲ་བར་གར་འགྲོ་གར་འདུག་གི་ཚུལ་ལ་
རྨོངས་པ་ཤ་སྟག་ཏུ་འདུག་གོ །ལྡོག་སྟེ་རྒན་པ་དག་ནི་དོན་གྱི་གནད་
ལ་ཐུག་དུས་གྲོས་གཞི་མང་ཞིང་གྲོས་ཡུན་རིང་བ། ཉེན་ཁ་ཆུང་ཞིང་
འགྱོད་སླ་བར་མ་ཟད། ནམ་རྒྱུན་དོན་དེ་མཐའ་ལ་འཁྱོལ་ཞིང་དཔྱིས་
ཕྱིན་པ་ཞིག་བསྒྲུབ་པར་མི་རེམ་པར་གནས་སྐབས་ཀྱི་འབྲས་བུ་ཉི་ཚེ་
བས་ཡིད་ཚིམ་པར་སླ།
མི་སྣ་བཀོལ་སྤྱོད་པར་རྒན་གཞོན་སྡེབ་སྤྱོད་བྱ་དགོས་པ་ནི་སྨྲས་
མ་དགོས། འདི་ལྟར་བྱས་ན་འཕྲལ་ཕུགས་གཉིས་ཀར་ཕན་ཐོགས་
256

བྷེའེ་ཁིན་གྱི་ཐོར་རྩོམ།
འབྱུང་ངེས་ཏེ་གཉིས་ཀའི་ཡོན་ཏན་གྱིས་ཕན་ཚུན་གྱི་ཞན་ཆ་ཁ་
གསབ་བྱ་ཐུབ་པས་སོ། །དེར་མ་ཟད་རྒན་གཞོན་སྡེབ་སྤྱོད་བྱེད་པ་ནི་
དམངས་ཁྲོད་ཀྱི་ལས་དོན་ཐག་གཅོད་བྱེད་པར་ཕན་འབྲས་མི་དམན་
པ་འབྱུང་སྲིད་དེ། རྒན་རབས་པར་ཀུན་གྱིས་བཀུར་གཟོ་བྱེད་ཅིང་ན་
གཞོན་ལ་ཀུན་གྱིས་དགའ་མོས་བྱེད་པས་ཡིན། ཡིན་ཡང་ང་ཚོས་ཀུན་
སྤྱོད་ཀྱི་ཆ་ནས་བལྟས་ན། རྒན་རབས་པས་ཆབ་སྲིད་ཀྱི་སྒྲིག་གཞིའི་
ཁྲོད་ན་གནད་ཆེ་བའི་གོ་གནས་བཟུང་ཡོད་པ་ནང་བཞིན་ན་གཞོན་
དག་གིས་སྣེ་ཁྲིད་ཀྱི་ནུས་པ་འདོན་འོས། ཡ་ཧུ་ད་པའི་རཱ་བྷེན(ཡ་ཧུ་
ད་པའི་ཁྲིམས་འཛིན་གྱི་སྟངས་འཛིན་མཁན་དང་། གསུང་རབ་འགྲེལ་
མཁན། བསྟན་བཅོས་འཆད་མཁན་ཏེ། ཁོ་ཚོའི་བླ་མ་དང་དགེ་བཤེས།
སློབ་དཔོན་གྱི་རིགས་ཡིན) ཞིག་གིས་ཁྱེད་ཅག་ལོ་ཆུང་གཞོན་ནུ་
དག་གིས་ལུང་བསྟན་ལ་བལྟ་དགོས་ཤིང་། རྒན་རབས་པ་དག་གིས་
རྨི་ལྟས་ལ་བརྟག་དགོས་ཞེས་པའི་གསུང་འདི་འགྲེལ་བའི་སྐབས་
སུ༑ ལུང་བསྟན་ནི་རྨི་ལྟས་ལས་ཅུང་ཟད་གསལ་ཁ་ལྡན་པའི་སྔོན་
བརྡ་ཞིག་ཡིན་པར་བསྟན་པ་རེད། མི་ཉིད་འཇིག་རྟེན་དུ་འཚོ་གཞེས་
གནང་ཡུན་ཇི་ལྟར་རིང་ན་དེ་ལྟར་འཁོར་བའི་འདམ་དུ་འབྱིང་ཉེན་ཆེ་
སྟེ༑ ལོ་ཟླའི་འགྲོས་ཀྱིས་མི་ལ་འཚོ་གནས་ཀྱི་ནུས་པ་བསྐྱེད་པ་ལས་
ལུས་ངག་གི་སྦྱོར་བ་དགེ་བའི་ལམ་དུ་འགོད་པར་མི་ནུས་སོ། །
འཇིག་རྟེན་དུ་མི་ཁ་ཤས་ཤིག་ན་ཚོད་སྨིན་སླ་བོ་ཡོད།ཏག་ཏག་ན་
257

བོད་འགྱུར་རིག་གནས་དཔེ་ཚོགས།
ཚོད་སྨིན་སླ་བའི་རིགས་ནི་རྒས་པའང་སླ་སྟེ། ཆེ་ས་ནས་བཤད་ན་མི་
འདིའི་རིགས་རིགས་གསུམ་དུ་བསྡུས་ཆོགཁ་ཤས་ཤིག་གཞོན་དུས་སུ་
རིག་པའི་ཀློང་བརྡོལ་བར་འགྱུར་ཡང་ཡུན་གྱིས་བློ་གྲོས་ཉམས་འགྲོ་
བ་སྟེ། སྙན་གྲགས་ཆེ་བའི་སྙན་ངག་མཁན་པོ་ཧིར་མོ་ལྗེན་སི་ཡིས་
གཞོན་དུས་སུ་བརྩམས་པའི་སྙན་ངག་གི་བསྟན་བཅོས་དག་ནི་ཀུན་
གྱིས་ཁྱད་དུ་འཕགས་ཤིང་འགྲན་པའི་ཟླ་དང་བྲལ་བར་བསྔགས་ཀྱང་
རྗེས་མར་ཁོ་རང་ཡུན་གྱིས་གླེན་པ་ཞིག་ཏུ་གྱུར་བ་རེད། འགའ་ཞིག་
ལ་ལྷན་སྐྱེས་སུ་ཐུན་མིན་གྱི་འཇོན་ཐང་ལྡན་ཡང་དེས་གཞོན་དུས་
ཀྱིས་ལང་ཚོར་བཀྲག་མདངས་སྩོལ་བར་ནུས་པ་ལས་རྒས་དུས་ཀྱི་མི་ཚེ་
ལ་གཟི་བརྗིད་བསྐྲུན་པར་ནུས་པ་མིན། ཏག་ཏག་སྙན་ཞིང་འཇེབས་པའི་
སྐད་ངག་དང་རྒྱན་གྱིས་སྤྲོས་པའི་ཚིག་སྦྱོར་ནི་ལོ་ཆུང་གཞོན་ནུ་དག་ལ་
མཛའ་བ་ལས་མི་རྒན་བསམ་ཤེས་དག་ལ་མི་མཛའོ། །དེའི་རྐྱེན་གྱིས་སེ་
སིར་ལོ་ཡིས་ཧོར་ཋེན་ཟེ་ཡེ་སི་གླེང་སྐབས།་ཁོང་གི་ཐུགས་རྒྱུད་ཡོན་ཏན་
གྱིས་ཕྱུག་པ་བདེན་ཡང་ཡོན་ཏན་དེ་ཁོང་གི་ལོ་ཚོད་དང་དེ་འདྲའི་འཚམ་
པོ་མི་འདུག་་ཅེས་གསུངས་པ་བཞིན་ནོ། །འགའ་ཤས་ཤིག་གཞོན་དུས་
སུ་སྙན་པའི་གྲགས་པ་ས་སྟེང་དུ་ཁྱབ་པར་འགྱུར་ཡང་རྗེས་སོར་སྙན་
གྲགས་དེའི་རྒྱུན་སྐྱོང་ཁག་པོར་འགྱུར་ཏེ་སེ་ཕཱ་ཡོའོ་ཨ་ཧྥི་རེ་ཁིན་ཟི་
ནི་འདིའི་རིགས་སུ་འདུ་བར་བཤད་ཆོག རྗེས་མར་ལེ་ཝེ་ཡིས་ཁོང་
ལ་གདེང་འཇོག་བྱེད་སྐབས་ཁོང་གི་སྐུ་ཚེ་སྨད་ཀྱི་གང་བརྩམས་ལས་
258

བྷེའེ་ཁིན་གྱི་ཐོར་རྩོམ།
རྣམས་གཞོན་དུས་ཀྱི་ཕྱག་རྗེས་དང་བསྡུར་ཐབས་མེད་པར་གསུངས་
པ་ནི་དོན་ལ་གནས་སོ། །

མཛེས་པ་གླེང་བ།
ཡ་རབས་ཀྱི་སྤྱོད་བཟང་ནི་རིན་བྲལ་གྱི་ནོར་བུ་ཞིག་དང་འདྲ།
སྒོས་སུ་བབ་ཆགས་པའི་ཁོར་ཡུག་ཏུ་དེའི་གཞལ་མེད་ཀྱི་རིན་ཐང་
ཡོངས་སུ་མངོན་ཐུབ་པ་ཡིན། དེ་བཞིན་དུ་མཛེས་སྤྲས་རྒྱས་ཤོམ་མེད་
ཅིང་ཚུལ་མཐུན་བརྟན་བརླིང་གི་སྤྱོད་བཟང་ཅན་ནི་ཀུན་གྱིས་བཀུར་
གཟོ་དང་ཡི་རངས་བྱེད་པའི་གཞི་མར་འགྱུར་རོ། །
འཇིག་རྟེན་དུ་མཛེས་པའི་ཕུན་ཚོགས་རྫོགས་ཤིང་དགེ་བའི་
ལེགས་ཚོགས་འཛོམས་པའི་གང་ཟག་ནི་ཉིན་མོའི་སྐར་མ་བཞིན་
ནོ༑ ༑འཇིག་རྟེན་བྱེད་པོས་ཀྱང་སེམས་རྣལ་མོས་རྐྱེན་ངན་འབྱུང་བར་
བག་ཟོན་བྱེད་པ་ལས་མཛེས་པ་དང་དགེ་བ་གཉིས་འཛོམས་ཀྱི་བྱ
དངོས་མཆོག་ཏུ་གྱུར་པ་ཞིག་བསྐྲུན་པར་མི་འབད། འཇིག་རྟེན་སྟེང་
གི་ཁ་འབྲས་མཚར་བའི་སྐྱེས་བུ་ཕལ་མོ་ཆེར་སྐྱེས་གཟུགས་ཡག་པོ་
ཞིག་ལྡན་པ་ལས་རང་བཞིན་བཟང་བོ་ཞིག་མི་མངའ་སྟེ། ཁོ་ཚོས་ཁ་
སྒོ་སྐྱེས་འབྲས་ཙམ་ལས་རྒྱུད་ཀྱི་སྤྱོད་པ་ལ་དེ་འདྲའི་གཙིགས་ཆེན་མི་
བྱེད། ཡིན་ཡང་བཤད་ཚུལ་འདི་གནའ་དེང་ཕྱི་ནང་གཉིས་ཆར་མཐུན་
260

བྷེའེ་ཁིན་གྱི་ཐོར་རྩོམ།
པའི་ངེས་པ་མེད་དེ། གནའ་བོའི་རཱོམ་གྱི་གོང་མ་ཨཱོ་གྷ་སི་ཋི་སི་ལགས་
དང་ཝེ་སི་ཕཱ་ལོ་ལགས། ཧྥི་རན་སེའི་རྒྱལ་བོ་ཧྥེ་ལེབ་སྐུ་ཕྲེང་བཞི་བ།
དབྱིན་ཇི་ཡི་རྒྱལ་བོ་ཨེ་བྷི་ཝིར་བྷི་སྐུ་ཕྲེང་བཞི་བ། གནའ་བོའི་ཨ་ཐེན་
ཟིའི་དམག་སྤྱི་ཨལ་སི་བྷཱའེ་ཡ་དྡྷེ་ཟི་ལགས་དང་ཨེ་རན་གྱི་རྒྱལ་བོ་
ཨེ་སི་མའེ་ཡལ་སྐུ་ཕྲེང་དང་བོ་རྣམས་ནི་བློ་རྩ་བརྟན་ཞིང་སྙིང་རུས་
ཆེ་བར་མ་ཟད། ཁོང་ཅག་ནི་ཁ་སྒོ་སྐྱེས་འབྲས་ལེགས་པའི་ཕོ་སྒོ་ཅན་
ཏག་ཏག་རེད་འདུག མཛེས་མའི་ཆ་ནས་བཤད་ན་སྒེག་ཆས་སྤྲས་
པའི་ཕྱིའི་མཛེས་པ་དེ་ལྷན་སྐྱེས་ཀྱི་མཛེས་པ་དང་བསྡུར་ཐབས་ཡེ་
ནས་མེད་ལ། ལྷན་སྐྱེས་ཀྱི་ཕྱིའི་མཛེས་པ་དེ་ནང་སེམས་ཀྱི་མཛེས་པ
དང་དཀྱུས་གཅིག་ཏུ་བསྡུར་ཐབས་མི་འདུག་གོ།
རྒྱུད་ཀྱི་རང་བཞིན་བཟང་བོ་ནི་མཛེས་པའི་ཡང་རྩེ་རུ་བཤད་
ཆོག་སྟེ། བི་ཤྭ་ཀརྨའི་པུར་གྱིས་བཞེངས་པར་དཀའ་ཞིང་ཁྲ་ཆུང་མིག་
གི་སྤྱོད་ཡུལ་དུ་མངོན་པར་དཀའ། མཛེས་པའི་ཡོན་ཏན་གྱིས་ཕྱུག་
པའི་སྐྱེས་བུའི་ལུས་སྟེང་དུ་ཕལ་བའི་མི་ལས་འགོངས་པའི་མཛེས་པ་
ལྡན་པ་སྨྲས་མ་དགོས། ཨ་ཕེ་ལཱེ་ཟི་དང་བྷུའུ་ཨིར་གཉིས་རི་མོ་ཡིན་པ་
འདྲ་ཡང་སྔ་མ་ཐིག་རྩ་ལྟར་གཟུགས་རིས་འབྲི་བར་མཁས་ཤིང་དང་ཕྱི་
མ་དེ་བྱད་བཞིན་མང་བོའི་མཛེས་པ་གཅིག་ཏུ་བསྡུས་ཏེ་འབྲི་བ་རེད།
ཕྲན་གྱིས་བསམ་པར་རི་མོ་འདིའི་རིགས་ལ་རི་མོ་བ་རང་ཉིད་འབའ་
ཞིག་ལས་གཞན་སུས་ཀྱང་དགའ་བོ་བྱ་མི་སྲིད་པར་བསམ་གྱིན་ཡོད།
261

བོད་འགྱུར་རིག་གནས་དཔེ་ཚོགས།
རྩོམ་མཁན་གྱིས་རི་མོ་བས་རི་མོ་འབྲི་སྐབས་འབྲི་བྱའི་ངོ་གདོང་
དེར་སྔར་མེད་ཀྱི་མཛེས་པས་སྤྲས་ཆོག་པར་བསྙད་ཀྱིན་ཡོད། ཡིན་
ཡང་རི་མོ་ཡག་པོ་ཞིག་འབྲི་བ་ནི་ཐིག་རྩ་ལ་བརྟེན་པ་ཡེ་ནས་མིན་
པར་ལྷའི་དངོས་གྲུབ་ལ་བརྟེན་དགོས་པ་སྟེ། ཏག་ཏག་རོལ་མོ་མཁན་
གྱིས་དབྱངས་རྟ་སྙན་མོ་ཞིག་རྩོམ་པར་ཐུན་མིན་གྱི་ཚོར་བ་ལ་བརྟེན
དགོས་པ་བཞིན་ནོ། །མིའི་གདོང་གི་ཡན་ལག་རེ་རེར་བཀར་ནས་
བལྟས་ཚེ་མཛེས་སྙམ་མི་ཤར་ཡང་དཀྱུས་གཅིག་ཏུ་བལྟས་ཚེ་བྱད་
བཞིན་ཡག་པོ་ཞིག་ཏུ་མཐོང་བའི་སྐབས་ཀྱང་ཡོད་སྲིད་དོ། །གལ་སྲིད་
མཛེས་པ་ནི་དངོས་འབྲེལ་མིའི་རྒྱུད་ཀྱི་རང་བཞིན་བཟང་བོ་དེ་ལས་
མངོན་འོངས་པ་བདེན་ན་ལོ་ཆུང་གཞོན་ནུ་དག་ལས་མི་རྒན་བསམ་
ཤེས་ཅན་དག་མཛེས་པར་བསྔགས་ཀྱང་མི་འོས་པ་ནི་གཞར་ཡང་
མེད་སྙམ། ཇི་སྐད་དུ་མཛེས་མའི་ལང་ཚོ་སྨིན་པའི་དུས་ནི་ཆེས་མཛེས་
པའི་སྐབས་དེ་ཡིན་ནོ། །དེ་བས་ཁ་སྒོ་སྐྱེས་འབྲས་ལེགས་པའི་ལོ་ཆུང་
གཞོན་ནུ་དག་ལ་རང་བཞིན་བཟང་བོ་མི་ལྡན་ཚེ་མཛེས་པའི་དཔལ
དང་ལྡན་པར་བསྔག་ཏུ་མི་བཏུབ་བོ། །
ཕྱིའི་མཛེས་པ་ནི་དབྱར་གཞུང་གི་སིལ་ཏོག་དང་འདྲ་བར་རུལ་
སླ་སྟེ། དེས་ཏག་ཏག་གཞོན་དུས་ཀྱི་ལང་ཚོ་བག་མེད་ལང་ཤོར་དུ་
བཏང་འགྲོ་བར་མ་ཟད། རྒས་དུས་ཁ་སྐྱེངས་པོ་འོངས་པའི་རྒྱུ་རུ་ཟད་
འགྲོ། དེ་ལྟ་ནའང་ཕྲན་གྱིས་རྩོམ་ཡིག་གི་ཀླད་དུ་གལ་སྲིད་ཕྱིའི་མཛེས་
262

བྷེའེ་ཁིན་གྱི་ཐོར་རྩོམ།
པ་ནི་དགེ་བར་གཞོལ་ནུས་ཚེ་ཡ་རབས་ཀྱི་སྤྱོད་པས་མིག་དབང་
འཕྲོག་པར་འགྱུར་ཞིང་སྤྱོད་ངན་མཐའ་དག་རྡུལ་དུ་བརླག་པར་ནུས་
པར་སྨོས་པ་བཞིན་ནོ།།

སློབ་གཉེར་གླེང་བ།
སློབ་གཉེར་གྱིས་ཁྱོད་ལ་དགའ་སྤྲོ་དང་། འཇོན་ཐང་། མཛེས་རྒྱན་
བཅས་བསྩལ་ངེས།འཇོན་ཐང་འཕེལ་བར་བྱེད་ནུས་ཏེ།རང་གཅིག་པུ་
ཁེར་རྐྱང་དུ་སྡོད་དུས་སློབ་གཉེར་གྱིས་བག་སྤྲོ་བར་བྱེད་ཅིང་། གཏམ་
གླེང་ཛ་དྲག་གི་གལ་ལ་ཐུག་དུས་མཛངས་སྤྱོད་ཀྱིས་དུལ་བར་གནས་
ཐུབ་ལ། ལེགས་ཉེས་བླང་དོར་གྱི་གནད་ལ་འཇུག་དུས་འཇོན་ཐང་སྤེལ་
བར་ནུས་སོ། །
ཉམས་མྱོང་ཅན་གྱི་སྐྱེས་བུས་ཞིབ་ཚགས་ཆེ་བའི་འལས་ཀའི་
རིགས་ཙམ་གཅིག་གཅིག་གཉིས་གཉིས་ཀྱིས་བསྒྲུབ་པར་ནུས་ཀྱང་
གཅིག་གྱུར་གྱི་འཆར་འགོད་བྱས་ཏེ་ཕྱོགས་ཡོངས་ལ་བཀོད་འདོམས་
གནང་བའི་ལས་ཀའི་རིགས་ནི་ཡོན་ཏན་ཅན་གྱི་སྐྱེས་བུ་འབའ་ཞིག་
གིས་ནུས་པ་ཡིན།
དུས་ཚོད་མང་བོ་ཟད་གྲོན་བྱས་ནས་སློབ་གཉེར་བྱས་ན་སྒྱིད་
ལུག་ཏུ་འགྱུར་ཉེན་ཆེ་ཞིང་།ཐལ་དྲགས་པའི་སྒོ་ནས་རྒྱུད་ཀྱི་ཡོན་ཏན་
ངོམ་སོ་བྱེད་པ་ནི་གཡོ་སྒྱུའི་ཟོལ་སྦྱོར་འབའ་ཞིག་ཡིན་ལ། དོན་དག་
264

བྷེའེ་ཁིན་གྱི་ཐོར་རྩོམ།
གང་ལ་ཐུག་ཀྱང་ལུང་ཁོ་ན་བདེན་པར་འཛིན་པ་ནི་གླེན་རྟགས་ཁོ་
ནའོ།།
སློབ་གཉེར་གྱིས་རྒྱུད་ཀྱི་མ་རིག་པའི་རྨོངས་པ་སེལ་ནུས་ཤིང་།
མྱོང་བས་རྒྱུད་ཀྱི་ཤེས་བྱ་དེ་ཕུན་སུམ་ཇེ་ཚོགས་སུ་གཏོང་ནུས། མིའི་
ལྷན་སྐྱེས་ཀྱི་ཤེས་རབ་ནི་ཏག་ཏག་ལྡུམ་རའི་ཚལ་གྱི་མེ་ཏོག་དང་
འདྲ་སྟེ། དེར་མི་ཡིས་ཡག་བཅོས་དང་མཛེས་བཟོ་བྱེད་དགོས་པ་ནང་
བཞིན། མིའི་ཤེས་རབ་ཀྱང་ཤེས་བྱའི་བཅུད་ཀྱིས་ཞུ་སྦྱངས་བྱ་དགོས།
ཡིན་ཡང་ལག་ལེན་མེད་པའི་ཤེས་བྱ་ནི་གཤོག་སྒྲོ་མེད་པའི་བྱིའུ་དང་
འདྲའོ།།
དཔྱོད་ལྡན་གྱི་སྐྱེས་བུས་སློབ་གཉེར་ལ་སྣང་ཆུང་བྱེད་ཅིང་བློ་
དམན་ཅོལ་ཆུང་དག་གིས་སློབ་གཉེར་ལ་སྨོན་པ་བྱེད་ལ། མཁས་
མཛངས་ཅན་གྱི་དམ་པས་སློབ་གཉེར་དོན་གཉེར་བྱེད་པ་རེད། ཡིན་
ཡང་སློབ་གཉེར་ཁོ་ནས་མི་རྣམས་ཡང་དག་པའི་ལམ་ལ་འགོད་
ཐབས་བྲལ་ཏེ། ནན་ཏན་གྱིས་ལྟ་ཞིབ་དང་དངོས་ཡོད་ཀྱི་ལག་ལེན་
ལས་ད་གཟོད་བདེན་པའི་ལམ་ཁ་དེ་རྙེད་ངེས་ཡིན། དཔེ་ཀློག་ལ་
འཇུག་སྐབས་ཀློག་པ་པོར་དགག་པ་དང་སུན་འབྱིན་གནང་མི་རུང་
ཞིང་།ཚིག་ངོས་ཀྱི་ལུང་ཡོད་དོ་ཅོག་བདེན་པར་འཛིན་མི་རུང་ལ།དེབ་
སྔོག་ཚིག་བཤུ་འབའ་ཞིག་བྱས་པས་མི་འཐུས་ཏེ། ཚིག་འབྲུ་རེ་རེ་ནན་
གྱིས་བཀླག་དགོས།
265

བོད་འགྱུར་རིག་གནས་དཔེ་ཚོགས།
དཔེ་དེབ་ཁ་ཤས་ཤིག་ཕྱོགས་ཙམ་རགས་ཙམ་བཀླགས་པས་
ཆོག་ལ། ཁ་ཤས་ཤིག་འདོར་ལེན་མེད་པར་ཧྲིལ་གྱིས་བཀླག་འོས། ཉུང་
ཤོས་ཤིག་ངེས་པར་ཁོང་དུ་ཆུད་པ་བྱ་དགོས། རིན་ཐང་ཆེར་མི་ལྡན་
པའི་དཔེ་དེབ་ཕལ་བའི་རིགས་ནི་གཞན་གྱིས་བཀླགས་པ་ལ་ཉན་
ནས་ནང་དོན་གནད་བསྡུས་ཙམ་ངེས་པས་ཆོག དེ་ལྟར་མ་བྱས་ཚེ་
ཞུན་བརྡར་བྱས་པའི་དཔེ་དེབ་ནི་དྭངས་སྙིགས་ཕྱེ་བའི་གཙང་ཆབ་
ནང་བཞིན་བྲོ་མེད་སླ་ཆལ་དུ་སྣང་།
སློབ་གཉེར་གྱིས་བློ་གྲོས་འཕེལ་བར་བྱེད་ཅིང་། བགྲོ་གླེང་གིས་
རིག་སྟོབས་སྤེལ་བར་ནུས། རྩོམ་པས་མི་ཉིད་ཞིབ་ཚགས་ཅན་དུ་
བསྐྱེད་པར་ནུས། དེ་བས་ནམ་རྒྱུན་ཟིན་ཐོ་འགོད་པའི་གོམས་གཤིས་
མེད་པའི་མི་ལ་ངེས་པར་ཡིད་འཛིན་བརྟན་པོ་ཞིག་ལྡན་དགོས་ཤིང་།
ནམ་རྒྱུན་བགྲོ་གླེང་བྱེད་པར་མི་དགའ་བའི་སྐྱེས་བུར་གློག་ལྟར་མྱུར་
བའི་བློ་རིག་ཅིག་དགོས་པ་དང་། ནམ་རྒྱུན་སློབ་གཉེར་མི་བྱེད་པའི་
གང་ཟག་དེར་གཞན་ཉིད་བསླུ་བའི་གཡོ་ཐབས་ཤིག་ཅིས་ཀྱང་དགོས་
ཏེ༑མི་ཤེས་ཤེས་ཁུལ་གྱི་ཟོལ་བརྫུ་བྱེད་དགོས།
ལོ་རྒྱུས་ཀྱིས་ཤེས་རབ་ཀྱི་འོད་སྣང་སྩོལ་ཞིང་། སྙན་ངག་གིས་
འཆར་ཡན་གྱི་དངོས་གྲུབ་འཇོ། གྲངས་རིག་པས་ཕྲ་ཞིབ་ཀྱི་རིག་
པ་བསྩལ་འགྲོ་ཞིང་ཚན་རིག་གིས་བདེན་འཚོལ་གྱི་བློ་སྤོབས་སྦྱིན་
འོངས། ཤེས་བྱའི་རྣམ་གྲངས་རེ་ལ་ཐུན་མིན་གྱི་ཁྱད་ཆོས་རེ་ལྡན་པ་
266

བྷེའེ་ལིན་གྱི་ཐོར་རྩོམ།
རེད།
འགྲོ་བ་མིའི་རྒྱུད་ཀྱི་མཁྱེན་ནུས་ནི་རྨོངས་མུན་གྱིས་སྒྲིབ་པར་
བཤད་ཀྱང་སློབ་གཉེར་གྱི་བྱིན་རླབས་ཀྱི་ཟེར་མས་ཀུན་ནས་འཇོམས་
པར་ནུས་ཏེ། ནད་གདོན་གྱིས་བཟུང་བའི་ཤ་ཁྲག་གདོས་བཅས་ཀྱི་
ཕུང་བོ་འདི་ཡང་ཚུལ་མཐུན་གྱིས་འགུལ་སྐྱོད་དང་སྦྱོང་བརྡར་བྱས་ན་
ནད་ཀྱི་འཚེ་བ་སེལ་ནུས་ཏེ། འགྲིལ་ལོག་བྱས་ནས་མཁལ་མར་ཕན་
ཞིང་མཐེབ་རྩལ་མདའ་རྩལ་གློ་བར་སྨན། འཆམ་འཆམ་བྱས་ན་འཇུ་
སྟོབས་འཕེལ་ཞིང་སྐྱ་རྩལ་ཀླད་ཁྲག་རྒྱུ་བར་ཕན་པ་ལ་སོགས་པའི་
དཔེ་མཚོན་བགྲང་གིས་མི་ལང་ངོ་། །གལ་སྲིད་ཁྱོད་ཀྱི་བློ་རྩེ་གནད་དུ་
མི་གནས་པའི་སྐབས་སུ་གྲངས་རིག་པ་བསྟེན་པས་ཆོག་སྟེ། གྲངས་
རིག་པའི་རྩིས་ལ་འཇུག་ན་ངེས་པར་དུ་བློ་རྩེ་གནད་དུ་བསྒྲིམ་དགོས་
པ་རེད། ཅི་སྟེ་ན་བློ་རྩེ་གནད་དུ་མ་བསྒྲིམ་ཚེ་རྩིས་ནོར་ཤོར་ནས་ཡང་
བསྐྱར་བརྩི་བའི་འོ་བརྒྱལ་མྱོང་དགོས་པས་སོ། །གལ་སྲིད་ཁྱོད་རང་
ལེགས་ཉེས་བླང་དོར་གྱི་གནད་ལ་རྨོངས་པའི་ཚེ་མཚན་ཉིད་རིག་པ་
བསྟེན་པས་འཐུས་ཏེ།མཚན་ཉིད་སྨྲ་བའི་དགེ་བཤེས་དག་ནི་སྐྱོན་མེད་
སྐྱོན་འཚོལ་གྱི་རིག་པ་ཕྲ་རགས་ལ་དབང་འབྱོར་བས་སོ། །གལ་སྲིད་
ཁྱོད་ལ་ཟུར་བསྟན་ལེབ་མཐོང་གི་ཤེས་རབ་ཀྱིས་ཕོངས་ཚེ། ཁྲིམས་
རྩོད་པའི་གྱོད་གཞི་མང་དུ་བཀླག་ན་འགྲིག མ་རིག་པའི་སྒྲིབ་པ་རེ་ལ་
དེ་ཉིད་འཇོམས་པའི་གཉེན་པོ་རེ་ཅིས་ཀྱང་ཡོད་ངེས་སོ།། །།
267

བྷེའེ་ཁིན་གྱི་ཐོར་རྩོམ།
(དབྱིན་ཇི) ཧྥི་རན་སེ་སི་བྷེའི་ཁིན་གྱིས་བརྩམས།ཚེ་བརྟན་གྱིས་བསྒྱུར།
རྩོམ་སྒྲིག་འགན་འཁུར་པ། འབྲུག་རྒྱལ་མཁར། གཡུང་དྲུང་རིན་ཆེན།
མདུན་ཤོག་མཛེས་རིས་པ། གཅེས་ལོ་བོད་འགྱུར་རིག་གནས།
དཔེ་སྐྲུན།ཀན་སུའུ་མི་རིགས་དཔེ་སྐྲུན་ཁང༌།
འགྲེམས་སྤེལ།ཀན་སུའུ་མི་རིགས་དཔེ་སྐྲུན་ཁང༌།
པར་འདེབས། ཁྲིན་ཏུའུ་དུས་ཀུན་པར་ལས་ཚད་ཡོད་འགན་ལེན་ཀུང་སི།
དེབ་ཚད། ཧོ་སྨིས880×ཧོ་སྨིས1230 1/32 དཔར་ཤོག 8. 75
ཡིག་གྲངས། ཁྲི14
པར་ཐེངས 2020ལོའི་ཟླ12པར་པར་གཞི་དང་པོ་བསྒྲིགས།
དཔར་ཐེངས། 2020ལོའི་ཟླ12པར་དཔར་ཐེངས་དང་པོ་དཔར།
དཔར་གྲངས། 1~1000
དཔེ་རྟགས། ISBN 978-7-5421-4892-6
རིན་གོང་། སྒོར28.00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ།

གཙོ་སྒྲུབ་ལས་ཁུངས
ཡིག་རྩོམ།

ISBN 978-7-5421-4892-6
9 787542148926">
(民文) 定价: 28.00元

